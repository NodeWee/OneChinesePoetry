{"author": "釋契嵩", "period": "宋", "type": "诗", "title": "歲暮值雪山齋焚香獨坐命童取雪烹茗因思柳絮隨風起之句遂取謝道藴傳讀之見其神情散朗故有林下風氣益發幽興乃爲詩兼簡居士公濟彼上人沖晦", "paragraphs": ["簷外驚風幽鳥歸，窗間獨坐事還稀。", "初看曆日新年近，喜見山林驟雪飛。", "但憶故人能有詠，寧懷久客此無衣。", "鮑昭湯老能乘興，城郭何如大翠微。"]}