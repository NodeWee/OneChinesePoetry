{"author": "朱昂", "period": "宋", "type": "诗", "title": "涪州江心有巨石隠於深淵石傍刻二魚古記云魚出歲必大豐端拱元年十二月十有四日昂自瞿塘迴遵途於此知郡瑯琊王公□云石魚再出來歲復稔昂往而觀之果如所說因歌聖德輒成一章", "paragraphs": ["欲識豐年兆，揚鬐勢漸浮。", "只應同在藻，無復畏吞鉤。", "去水非居轍，爲祥勝躍舟。", "須知明聖代，涵泳杳難儔。"]}