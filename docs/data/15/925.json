{"author": "南山居士", "period": null, "type": "词", "title": "永遇乐", "paragraphs": ["玉骨冰肌，野墙山径，烟雨萧索。", "公子豪华，贪红恋紫，谁分怜孤萼。", "想应窥见，潘毛相似，故把素怀相托。", "岂知人、年来闷损，被名利拘缚。", "当歌对酒，如痴如梦，欲笑啼痕先落。", "二十年前，欢娱一醉，不忍思量著。", "衾寒枕冷，不教孤另，不是自家情薄。", "枉将心、千尤万，算应著。"]}