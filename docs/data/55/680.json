{"author": "宋太宗", "period": "宋", "type": "诗", "title": "逍遥詠  其一○", "paragraphs": ["乾坤之內隠長生，藥變還丹道已成。", "救世神方堪自祕，樂耶語話勿相輕。", "眠雲卧水通玄識，點石爲金誰辯明。", "黄才身心皆得所，登壇善聽步虛聲。", "鍊礦勿教侵外域，真鉛豈得離中華。", "天然五色被雲遮，聖境由來路逕賒。", "苞含日月高還遠，自是人心識見邪。", "龍浴鳳池誰可意，神仙羣聚笑吟呀。"]}