{"author": "宋太宗", "period": "宋", "type": "诗", "title": "緣識  其二二", "paragraphs": ["偃亞松，筆跡高。", "來更妙，甚奇特，三十年前曾收得。", "上下度量有短長，平頭一樣青煙色。", "半枯半嫩小枝斜，篩風陰石皆法則。", "左隈右倚四維絕，懸在書堂誰分別，喝起諸山未是奇，千年鶴坐方可說。", "根蟠龍，籠春雪，團團引出桂華月。", "暗聚風生欹枕觀，駈逐邪魔無情滅。", "若在靈山片時久，感動天人師子吼。", "掃教心地起自然，好看縱橫如意手。", "偃亞松，偃亞松，或真箇。", "生在深谷，爲棟梁之異木。", "任從霜雪摧殘，終歸衆人之瞻矚。"]}