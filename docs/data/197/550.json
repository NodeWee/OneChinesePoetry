{"author": "陸游", "period": "宋", "type": "诗", "title": "十月二十八日夜雞初鳴時夢與數女仙遇其一作詩示予頗哀怨如人間語惟末句稍異予戲之曰若無此句不可爲神仙矣其一從傍戒曰汝當勿忘此規作詩者甚有愧色予頗悔之既覺賦兩絕句以解嘲  其二", "paragraphs": ["虹作飛橋蜃吐樓，群仙來賦海山秋。", "玉姝定自多才思，更與人間替說愁。"]}