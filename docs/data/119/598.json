{"author": "李至", "period": "宋", "type": "诗", "title": "至啟休沐之中靜專一室病不復飲無以慰懷性且寡合若何爲樂但窗閒弄筆信意亂書無所從意無所得自如而已豈曰詩乎不覺又成五章章之首句皆云朱門多好景蓋紀田第園林之勝美明公游豫之適昔張處士獻牛奇章詩尤鱠炙人口其警句有带盤紅鼴鼠袍砑紫犀牛之盛然而清議者不以爲累公之德何哉賦閑讌而歌富貴也小子是作焉敢望回然亦駑駘之希驥爾  其二", "paragraphs": ["朱門好景多，全宅在園林。", "席上攀紅艷，階前蹋綠陰。", "牡丹疑國色，孔雀是家禽。", "珍重主人意，開樽日易沈。"]}