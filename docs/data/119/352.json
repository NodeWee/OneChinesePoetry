{"author": "李建中", "period": "宋", "type": "诗", "title": "澹山巖", "paragraphs": ["常思羽衣人，宅此巖崖傍。", "□□通大道，玄關掩中黄。", "古朴宮殿□，偃亞松桂香。", "洞戶漏夕月，木罅生□陽。", "疊齒上層巔，露井連曲房。", "斷壁廣橫幕，矗石排吟□。", "蟄痕燕穴空，乳溜虬鱗張。", "清泉弄春□，靈草經冬芳。", "自笑老倒容，誰□刀圭霜。", "金版佩上籍，玉音歌洞章。", "□□夜森立，絳節朝飛揚。", "咫尺仙路高，喧囂機世忙。", "浮埃走車馬，奔迸多事場。", "真地擁烟霞，根本無爲鄉。", "不到久歎息，一來徒悲傷。", "但聽鏗華鐘，所得心耳凉。"]}