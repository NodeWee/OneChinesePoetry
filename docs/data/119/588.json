{"author": "李至", "period": "宋", "type": "诗", "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其七", "paragraphs": ["蓬閣多餘暇，簪纓不我拘。", "杖遊僧舍數，馬過相門疏。", "竹簡藏蝌蚪，芸香避蠹魚。", "已將成四部，猶乞補殘書。"]}