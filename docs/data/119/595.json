{"author": "李至", "period": "宋", "type": "诗", "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其四", "paragraphs": ["吾家何所有，滿地是蒼苔。", "短褐朝迴著，閑門客到開。", "黄精充果實，白薤助羹杯。", "澹薄長娛此，交親莫見咍。"]}