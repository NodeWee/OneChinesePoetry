{"author": "李至", "period": "宋", "type": "诗", "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其九", "paragraphs": ["蓬閣多餘暇，幽軒好養蒙。", "圖書閑案幾，水墨故屏風。", "雪壓枯松折，莎藏怪石空。", "退朝無一事，盡日鳥聲中。"]}