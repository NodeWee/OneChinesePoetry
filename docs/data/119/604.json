{"author": "李至", "period": "宋", "type": "诗", "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其一", "paragraphs": ["出門何所適，馬亦認余情。", "轉曲纔東去，嘶風便北行。", "樹高牆外見，犬熟道邊迎。", "可處多相對，南軒景最清。"]}