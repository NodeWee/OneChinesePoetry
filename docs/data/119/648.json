{"author": "李沆", "period": "宋", "type": "诗", "title": "伏睹禁林新成盛事輒思歌詠不避荒蕪上李學士", "paragraphs": ["禁庭多士列華簪，嚴樂輝光冠古今。", "御筆騰驤題玉署，宸章照耀詠辭林。", "虛堂掛後傳千載，翠琰刊成直萬金。", "振復文明知聖作，尊崇儒術見天心。", "增修一院煙霞麗主，曲宴羣英雨露深。", "自我昌朝爲盛事，鼇山清峻重難尋。"]}