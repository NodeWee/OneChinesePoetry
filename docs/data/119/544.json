{"author": "李至", "period": "宋", "type": "诗", "title": "至啟伏蒙僕射相公以小子近司靶閣罕扣蕪音忽徵庸陋之詞蓋示記憐之旨特貽篇什俯耀行藏捧翫無猒感戴交切謹依高韻奉和聊抒下情", "paragraphs": ["什句無騷雅口難開，豈稱明公唱和才。", "多病正憐拈筆懶，相思還喜送詩來。", "讀臨危坐拋青史，吟遶幽庭躡綠苔。", "欲琢一聯聊報謝，志疏詞拙自先咍。"]}