{"author": "李至", "period": "宋", "type": "诗", "title": "至啟伏以僕射相公丁一賢之運鐘四輸之才黄金照社以炳靈素練升天而入夢當就盈之良月過載誕之佳辰儻慙下俚之拙詞曷表中心之善祝輒形微詠願續遐齡", "paragraphs": ["遥想佳辰宴畫堂，清歌一曲遶雕梁。", "歲星降後蒼生福，元化調來聖祚昌。", "塵外松身千載老，海中椿樹萬年芳。", "閑曹隨分多拘束，不得躬親捧壽觴。"]}