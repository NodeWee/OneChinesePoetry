{"author": "李至", "period": "宋", "type": "诗", "title": "至啟三伏之中若熱尤甚連假之內度日且長忽辱佳篇若諧高會雖勉爲賡載而未盡所懷輒更放於擊轅庶重陳於摇旆亦既燕居之際聊爲大噱之資", "paragraphs": ["夷門山北是朱門，長有丹心感舊恩。", "魏勃更乖持故箒，曹參猶憶舊芳樽。", "梧桐影裏蟬聲急，菡萏香中雨氣昏。", "應得新詩又盈笥，使來多說在西園。"]}