{"author": "李至", "period": "宋", "type": "诗", "title": "至啟至學慙半古才不逮人雖酷好風騷而不成文字一聯一詠或偶得於斐然于再于三距可投於作者然而業已思慮忍所弃捐幸冀矜其不能且念伸於知己而又以吾家何所有冠茲五章非敢望於一觀庶更資於一噱瀆則不告其能逭乎  其一", "paragraphs": ["吾家何所有，景物自憐清。", "架上書千卷，庭中竹數莖。", "紙窗明雪勢，茶鼎雜松聲。", "多謝南宮長，裁詩慰野情。"]}