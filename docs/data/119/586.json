{"author": "李至", "period": "宋", "type": "诗", "title": "至性靈迂僻學術空虛幸逢好古之君獲在藏書之府惟無功而祿重招髦彥之譏而多病所縈實喜優閑之任居常事簡得以狂吟因成惡詩十章以蓬閣多餘暇冠其篇而爲之目亦樂天何處難忘酒之類也塵黷英鑒幸賜一覽下情不任兢灼之至  其五", "paragraphs": ["蓬閣多餘暇，捫心或暗思。", "學應無足日，髮自有衰時。", "庶事曾經目，浮榮病切肌。", "何當卧雲嶺，方寸貯希夷。"]}