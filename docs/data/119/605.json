{"author": "李至", "period": "宋", "type": "诗", "title": "節假之中風氣又作僅將伏枕固難登門更獻五章代伸一謁疲兵再戰已取敗於空弮下客請行尚費詞於露穎徒堪大噱豈足徧酬雖投刃皆虛岡睹全牛之狀然援毫而就亦勞倚馬之才但冀覽之斯爲幸矣  其二", "paragraphs": ["出門何所適，祕閣倚宮牆。", "風遞禁中樂，日聞天外香。", "移屏畫鶴立，開帙蠹魚藏。", "不覺新詩債，朝來又一箱。"]}