{"author": "孫覿", "period": "宋", "type": "诗", "title": "雉山巖昔有僧結庵此山中誦法華經野雉日一集聽之至終卷乃去率以爲常忽數日不至山下有婦人産子腰脇間餘雉毛數寸寺有石紀其事 永寧寺佛閣五代末馬氏據有荆廣時其子賨所營也閲二百年壯麗如故有畫像存焉狀貌魁梧稱其閣云", "paragraphs": ["一念去來想，萬象起滅境。", "方寸有所營，可與天地永。", "五季日尋戈，四海環沸鼎。", "炎方一旅平，烽冷夜徹警。", "梯空出高營，飛閣冠五嶺。", "照耀人天上，變滅彈指頃。", "故物二百年，虎死尚炳炳。", "小立梯層闌，烏鳥聚落景。"]}