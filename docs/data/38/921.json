{"author": "徐夤", "period": "唐", "type": "诗", "title": "溪上要一隻白簟扇蓋頭垂釣去年就節推侍御請之蒙惠一柄紫花紋者雖則鱗華具甚紕薄不及清源所出因就南郡陳常侍請之遂成拙句", "paragraphs": ["難求珍箑過炎天，遠就金貂乞月圓。", "直在引風欹角枕，且圖遮日上漁船。", "但令織取無花簟，不用挑爲飲露蟬。", "莫道如今時較晚，也應留得到明年。"]}