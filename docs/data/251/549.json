{"author": "仇遠", "period": "宋", "type": "诗", "title": "范文正公黄素小楷昌黎伯夷頌蓋在青社時所書以遺京西轉運使舜元蘇公者也後二百年大興李侯戡得此本於燕及南來守吳乃文正鄉里即訪公子孫以畀之范氏喜而求詩爲賦此二首  其一", "paragraphs": ["小楷青州三絕碑，復還范氏事尤奇。", "不知百世聞風者，更有何人似伯夷。"]}