{"author": "仇遠", "period": "宋", "type": "诗", "title": "范文正公黄素小楷昌黎伯夷頌蓋在青社時所書以遺京西轉運使舜元蘇公者也後二百年大興李侯戡得此本於燕及南來守吳乃文正鄉里即訪公子孫以畀之范氏喜而求詩爲賦此二首  其二", "paragraphs": ["古今一理是綱常，范筆韓文妙發揚。", "公卧首陽原不死，春風歲歲蕨薇香。"]}