{"author": "張耒", "period": "宋", "type": "诗", "title": "予向集賢殿試罷寓居京師嘗遊西岡錢昌武郎中之第時同會者河東柳子文與錢氏三子夏中予出京今纔半年而昔所共遊者或東或西有不知所之者古人所謂俯仰之間已爲陳迹者歟夫求昨日之我於今日終其身而不得而況偶然相值聚而旋散者歟追記春睡詩一首乃寓錢第所爲者", "paragraphs": ["東風冷峭著衣寒，雲影深沉美睡天。", "青杏園林花盡落，晚風吹雨濕鞦韆。"]}