{"author": "鍾離權", "period": "唐", "type": "诗", "title": "詩寄太原學士（題元祐七年九月九日書。爲宋人依託）（潁川莊綽跋云：「昔維揚有何仙姑者，世以爲謫仙，能與真靈接。一日，鍾離過之，使治黃素，乃書此詩。呂公亦跋其後，令俟王學士至而授之。後數日，王古敏仲自貳卿出守會稽，至維揚訪姑，即以與之。王祕不以示人。」）", "paragraphs": ["風燈泡沫兩相悲，未肯遺榮自保持。", "頷下藏珠當猛取，身中有道更求誰？才高雅稱神仙骨，智照靈如大寶龜。", "一半青山無買處，與君攜手話希夷。", "（《雲麓漫鈔》卷二）。"]}