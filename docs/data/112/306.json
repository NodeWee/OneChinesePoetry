{"author": "李白", "period": "唐", "type": "诗", "title": "釣灘（一作「臺」）", "paragraphs": ["磨盡石嶺墨，潯陽釣赤魚。", "靄峯尖似筆，堪畫不堪書。", "（《輿地紀勝》二十《徽州》有此詩，注稱在黟縣南十八里，相傳太白遊新安，嘗釣於此，作詩云云。", "《九域志》、《錦繡萬花谷》、《一統志》皆引「靄峯尖似筆」之句，以爲太白詩。", "康熙《徽州府志》二《山川》引此詩，「石嶺墨」作「石墨嶺」，「筆」作「削」。", "〖王琦《李太白詩集注》卷三十疑此詩或爲南唐另翰林學士李白作。", "〗）。"]}