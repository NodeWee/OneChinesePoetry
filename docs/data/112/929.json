{"author": "無名氏", "period": "唐", "type": "诗", "title": "編入樂府詞四首 四", "paragraphs": ["主上開昌曆，臣忠奉大猷。", "君看偃革後，便是太平秋。", "（《萬首唐人絕句》三盛唐後）（〖1〗以上四首，原列卷三蓋嘉運名下。", "按《萬首唐人絕句》收蓋嘉運《編入樂府詞》凡十四首，應爲指蓋嘉運採輯奏進之作，而非指其所自作。", "十四首中，《全唐詩》已收入十首，皆非蓋作。", "此四首，「山川雖異所」一首見《樂府詩集》卷七十三，題作《于闐採花》，作無名氏詩，其餘三首，《樂府詩集》卷二十均作《唐凱樂歌辭》，分別題作《破陣樂》、《賀聖歡》、《君臣同慶樂》，幷引《唐書·樂志》云：「太常舊有《破陣樂》、《應聖期》兩曲歌辭，至大和三年始具儀注，又補撰二曲爲四曲。", "」今據以移歸無名氏之作。", "）。"]}