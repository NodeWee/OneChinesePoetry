{"author": "李淵", "period": "唐", "type": "诗", "title": "爲秦王制詩", "paragraphs": ["（初太宗爲秦王，高祖制詩云云。", "帝於宮西造宅初成，高祖送玉璽以至帝所，縉紳先生相謂曰：「詩及玉璽。", "蓋奉國之祥瑞者歟。", "」○今按：《全唐詩凡例》引胡震亨謂唐初無五星聯聚之事，疑其僞託。", "曾見陜西鄠縣有大業三年鄭州刺史李淵爲子世民祈疾疏石刻拓本，孫星衍《訪碑錄》亦收載。", "）聖德合天地，五宿連珠見。", "和風拂世民，上下同歡宴。", "（《冊府元龜》二一《帝王部·徵應》）。"]}