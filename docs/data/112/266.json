{"author": "缺名", "period": "唐", "type": "诗", "title": "五言詩 四", "paragraphs": ["一歲已百年，（「已」，伯三七二四卷作「與」。", "）中間不怕死。", "長命得八十，漸漸無意智。", "悉能造罪根，不解生慚愧。", "廣貪長命財，身當短命死。", "興生向前走，惟求多出利。", "析心即心枉，（「析心」，伯三七二四卷作「折本」。", "）惶惶煩惱起。", "錢逸即獨富，（「逸」，伯三七二四卷作「𨓚」，張錫厚定作「兌」，蔣紹愚校作「遶」，逮「饒」。", "）吾貧長省事。", "奴富欺郎君，婢富遠娘子。", "（「富遠」，伯三七二四卷作「有陵〖淩〗」。", "）鳥饑緣食亡，人能爲財死。", "（「能」，項楚校作「窮」。", "）錢是害人物，智者常遠離。", "（張錫厚錄此詩，下有「□□□□□，心恒更愿取」。", "項楚謂此首當析爲三首。", "）。"]}