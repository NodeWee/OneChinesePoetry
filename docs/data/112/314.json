{"author": "李白", "period": "唐", "type": "诗", "title": "贈江油尉", "paragraphs": ["嵐光深院裏，傍砌水泠泠。", "野燕巢官舍。", "溪雲入[古]廳。", "日斜孤吏過，簾捲亂峯青。", "五色神仙尉，焚香讀道經。", "（楊慎《全蜀藝文志》）（見《蜀中名勝記》卷十，云此詩「爲米芾書，刻在縣衛」。", "「古」字據此書補。", "吳企明謂此詩中「五色神仙尉」一句，用《北夢瑣言》卷十二所載張裼之子聞說壁魚入道經函，因蠹食神仙字身有五色，吞之可成仙的典故，因疑此詩爲晚唐人或宋人所假託。", "）。"]}