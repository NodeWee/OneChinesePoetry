{"author": "缺名", "period": "唐", "type": "诗", "title": "五言白話詩 五", "paragraphs": ["家中漸漸貧，良由慵懶婦。", "長頭愛床坐，飽喫沒娑肚。", "頻年懃生兒，不肯收家具。", "飲酒五夫敵，不解縫衫袴。", "（「不解」，斯五六四一卷作「不能」。", "）事當好衣裳，得便走出去。", "不要男爲伴，心裏恒攀慕。", "東家能湼舌，西家好合[鬭]。", "兩家既不和，角眼相蛆姡。", "別覓好時對，趁却莫交住。", "。"]}