{"author": "韋曾", "period": "唐", "type": "诗", "title": "謁天柱山真君祠", "paragraphs": ["天柱吐白雲，仙宮隔青靄。", "新亭皇黃家，舊封傳漢代。", "猶持蘋藻奠，永荷閻閭泰。", "彷彿見羣仙，凌風振青珮，仰攀丹鳳翼，俯躍蒼龍背。", "暫息三峯前，還逐九霄外。", "灊嶽高似掌，皖水遙疑帶。", "半壁風雨來，空林鬼神會。", "今我何爲者，赤紱仍皂蓋。", "遠愧黃與龔，流芳及千載。", "（《古今圖書集成·山川典》八六《灊山部》）（〖1〗韋曾，原列入「無世次」作者。", "今考《元和姓纂》卷二韋氏西眷房有韋曾，爲萬年令光朝之子，任舒州刺史、職方）（員外郎。", "《寶刻業編》卷十八載韋曾貞元二十年撰《巴郡太守嚴颜廟碑》。", "《郎官石柱題名》司動員外郎有韋曾，勞格《郎官考》卷八錄山東益都元和十四年石刻《寶鞏等題名》有「裏行韋曾」字樣。", "天柱山在舒州懷寧，此詩當即韋曾任舒州刺史時作。", "）。"]}