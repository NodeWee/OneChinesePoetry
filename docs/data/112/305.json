{"author": "李白", "period": "唐", "type": "诗", "title": "摩多樓子", "paragraphs": ["從戎向邊北，遠行辭密親。", "借問陰山侯，還知塞上人。", "（以上《萬首唐人絕句》。", "又《樂府詩集》作無名氏）（按影宋本《樂府詩集》卷五一收《陽春曲》，卷七八收《摩多樓子》，皆不署作者名，但緊接李白詩後，於例並非李白詩。", "汲古閣刊本目錄於《陽春曲》下署「無名氏」，可證。", "今人校點本於《摩多樓子》下據王琦《李太白集》補「李白」二字，尤誤，王琦已云《樂府詩集》作無名氏。", "）。"]}