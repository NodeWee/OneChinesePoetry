{"author": "何仙姑", "period": "唐", "type": "诗", "title": "有道士自羅浮之增城口占三絕寄家（頃之，有道士來自羅浮，見姑在麻姑石上，顧謂道士曰：「而之增城，屬吾親收拾井上履，口占三絕寄其家曰〖見下〗。」其後增城李令世英與謝草堂者表其事。李令爲天台黃巖人，始悟仙語無一不有驗云。） 一", "paragraphs": ["鐵橋風景勝天台，千樹萬樹梅花開。", "玉簫吹過黃巖洞，勾引長庚跨鶴來。"]}