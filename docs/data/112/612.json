{"author": "孫偓", "period": "唐", "type": "诗", "title": "致李深之（鄭舉舉，巧談諧，常有名賢醵宴。乾符中，狀元孫偓頗惑之，與同年數人，多在其舍。一日，同年宴，而舉舉有疾不來，遂令同年李深之邀爲酒糾。坐久，狀元乃吟一篇曰：）", "paragraphs": ["南行忽見李深之，手舞如蜚令不疑。", "任爾風流兼蘊藉，天生不似鄭都知。", "（曲內妓之頭角者都知。", "《北里志》（陶敏云此詩《全唐詩》卷七一五收作劉崇魯《席上吟》。", "並謂《北里志》云：「今左史劉郊文崇及第年亦惑於舉舉，同年宴而舉舉有疾不來，其年酒糾多非舉舉，遂令同年李深之邀爲酒糾，坐久，覺狀元微哂，良久乃詠一篇曰……」文中之新的郊文崇即劉崇魯，字郊文，文中脫一「魯」字。", "文云「覺狀元微哂，良久乃詠一篇」，則「覺」與「詠」者均劉崇魯。", "謂詩乃狀元孫偓作，似于理未安。", "陶說可參。", "）。"]}