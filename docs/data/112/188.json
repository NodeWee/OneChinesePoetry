{"author": "宋之問", "period": "唐", "type": "诗", "title": "題雷琴（二首） 二", "paragraphs": ["洛水多清泚，崧高有白雲。", "聖朝容隱逸，時得詠南薫。", "（《古今圖書集成》）（宋姚寬《西溪叢語》卷上云：「長兄伯聲云：洛中董氏蓄雷琴一張，中題云〖引前四言詩，略〗。", "狀其聲也。", "其外漆下隱有朱書云〖引後五言詩，略〗。", "此詩見《宋之問集》。", "」據此，應僅後首爲宋之問作。", "又此爲後人取宋詩題雷琴此擬題爲《題雷琴》，誤。", "雷琴因雷威所製而得名，雷威爲大曆間人，宋之问不及見。", "）。"]}