{"author": "無名氏", "period": "唐", "type": "诗", "title": "三高僧諺（道標，富陽人。姓黎氏，一作秦氏。年七歲，有大沙門過而識之，勸令出家。爲靈隱山白雲峯海和尚弟子。至德二年詔白衣通佛經七百紙者，命爲比丘，標首中選，即日得度居南天竺寺。嘗於靈鷲峯之南西嶺下，葺茅爲堂，號西嶺草堂，稱西嶺和尚。經營之外，尤練詩章。當時吳興清晝〖皎然〗、會稽靈澈，相與酬唱。諺云〖見下〗。又陸羽云：「夫日月雲霞爲天標，山川草木爲地標，推能歸美爲德標，居閑趣寂爲道標。」長慶三年卒，年八十四。〖《高僧傳》參《西湖高僧事略》〗）", "paragraphs": ["霅之晝，能清秀。", "越之澈，洞冰雪。", "杭之標，摩雲霄。", "（雍正《浙江通志》一九八《仙釋傳·杭州府》）（〖1〗見《宋高僧傳》卷十五《唐杭州靈隱山道標傳》。", "首二句又見同書卷二九《唐湖州杼山皎然傳》，中二句又見卷十五《唐會稽雲門寺靈澈傳》。", "）。"]}