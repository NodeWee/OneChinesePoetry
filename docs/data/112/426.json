{"author": "李德谷", "period": "唐", "type": "诗", "title": "桂花曲", "paragraphs": ["仙女侍，董雙成，桂殿夜涼（一作「寒」）吹玉笙。", "曲終却從仙宮去，萬戶千門空月明。", "河漢女，玉練顏，雲軿往往到人間。", "九霄有路去無際（一作「迹」），裊裊大風吹珮環。", "《苕溪漁隱業話後集》十二：「戰鬥曲《許彦周詩話》謂是李衛公作，《桐江詩話》謂是均州武當山石壁上刻之，云神仙所作，未知孰是。", "」（《全唐詩補逸》卷五以前五句作李栖筠詩，未妥，今刪彼存此。", "詳參書末之修訂說明。", "《全唐詩》卷八九○收作李白《桂殿秋》詞，恐誤。", "）。"]}