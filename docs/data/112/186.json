{"author": "宋之問", "period": "唐", "type": "诗", "title": "幸未央宮應制（補後四句）", "paragraphs": ["登高省時物，懷古發宸聰。", "鐘連長樂處，臺識未央中。", "（《文苑英華辨證》六《脫文》）（《文苑英華辨證》據宋之問集補此四句，原詩指《全唐詩》卷五三已收之《奉和幸長安故城未央宮應制》。", "詩云：「漢王未息戰，蕭相乃營宮。", "壯麗一朝盡，威靈千載空。", "皇明悵前跡，置酒宴羣公。", "寒輕綵仗外，春發幔城中。", "樂思回斜日，歌詞繼《大風》。", "今朝天子貴，不假叔孫通。", "」《文苑英華辨證》謂「春發幔城中」，集作「春發幔城東」，「《文苑》以『東』作『中』，遂脫四句。", "」四句應於「樂思」二句之前。", "）。"]}