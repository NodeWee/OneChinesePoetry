{"author": "向瓚", "period": "唐", "type": "诗", "title": "乘煙觀蔣鍊師（蔣甚偉，非婦人之狀。）", "paragraphs": ["怪得盤跚不上昇，白雲蹋綻紫雲崩。", "龍腰鳳背猶嫌軟，須問麻姑借大鵬。", "（同前）（〖1〗曹汛謂向瓚爲何瓚之誤。", "《全唐詩》卷七六九收何贊，亦應作何瓚。", "事迹見《新五代史》卷二八本傳。", "今按：《南唐近事》有陳沆諷廬山道士絕句，與此大同小異。", "陳詩收）（《全唐詩》卷七五七。", "《鑑誡錄》成書早於《南唐近事》，詩以向作爲近是。", "）。"]}