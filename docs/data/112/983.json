{"author": "嗜酒道人", "period": "唐", "type": "诗", "title": "劉處靜贈金不受（劉處靜，字道遊，彭城人。其先避地遂昌，因家焉。遇異人，授以吐納之道。嘗召見，賜緋衣，退居仙都山隱真巖，結廬金龍洞側，門人欲塑其像。一日，有嗜酒道人來成之，處靜留飲旬日，以黃金三十銖贈其行，相送金龍洞前。及回，得片紙書云云十六字，裹原金在焉。於是頓悟，遂豫築玄壚於廬後，自譔其志。咸通十四年六月辛酉日解化。）", "paragraphs": ["子與吾金，吾授子真。", "真抱子形，形全於神。", "（雍正《浙江通志》二○一《仙釋傳·處州府》引《仙都志》）。"]}