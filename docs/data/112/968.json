{"author": "無名氏", "period": "唐", "type": "诗", "title": "高黎貢山謠（高黎貢山在永昌西，下臨怒江，左右平川，謂之穹賧湯浪，加萌所居也。朝濟怒江登山，暮方到山頂。冬中山上積雪苦寒，夏秋又苦穹賧湯浪毒暑酷熱。河賧賈客，在尋傳羈旅未還者，爲之謠曰：）", "paragraphs": ["冬日欲歸來，高黎貢山雪。", "秋夏欲歸來，無那穹賧熱。", "春時欲歸來，囊中絡賂絕。", "（原注：絡賂，財之名也。", "《蠻書》二、《永昌府文徵》一）。"]}