{"author": "陶穀", "period": "唐", "type": "诗", "title": "春（一作「風」）光好（今按：《全宋詞》亦未收，故補之）（穀爲學士，奉使。恃上國勢，下視江左，辭色毅然不可犯。韓熙載命歌妓秦弱蘭詐爲驛卒女，每日敝衣持帚灑掃，陶悅之，與狎，因贈一詞，名《春光好》云云。明日，後〖一作中〗主設宴于澄心堂，陶辭色如前。乃命弱蘭歌前闋勸酒，陶大醉，爲主禮所薄，即日還朝，止遣數小吏餞于郊亭。迨歸京，鸞膠之曲已喧，陶因是竟不大用。）", "paragraphs": ["好因緣，惡因緣，奈何天，只得郵亭一夜眠，別神仙。", "琵琶撥盡相思調，知音少。", "待（一作「安」）得鸞膠續斷絃，是何年？（《玉壺清話》四，參《南唐近事》二）（〖1〗此詞異說較多，舉其要者有五說：一、陶穀於周世宗時使江南贈韓熙載歌妓秦弱蘭之作，見《南唐近事》卷二。", "《苕溪漁隱業話後集》卷四十引《靖康緗素雜記》事同，但不云作詞。", "二、時在入宋後，事同，見《冷齋夜話》及《玉壺清話》。", "三、陶穀乾興中何吳越時贈任社娘之作，見沈遼《雲巢編》卷八《任社娘傳》，《研北雜志》引其說。", "四、陶穀使錢唐日贈驛女詞，見《苕溪漁隱業話前集》卷二四引《本事曲》。", "五、曹翰使江南娼妓詞，見前書引《江南野錄》。", "以孰爲是，尚俟考詳。", "）。"]}