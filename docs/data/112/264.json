{"author": "缺名", "period": "唐", "type": "诗", "title": "五言詩 二", "paragraphs": ["吾死不須哭，徒勞枉却聲。", "祇用四片板，四角八枚丁。", "急手涂埋却，（「涂」，袁賓、項楚校作「深」。", "）臭穢不中亭。", "墓內不須食，麥酒三五瓶。", "（「麥」酒，張錫厚錄作「美酒」，伯三七二四卷作「羹酒」。", "）時時獨飲樂，飲盡更須傾。", "（「飲」，伯三七二四卷作「沉」。", "）只願長頭醉，作伴喚劉伶。", "你道生勝死（自「你道生勝死」以下，張錫厚另作一首。", "），我道死勝生。", "生即苦戰死，死即無人征。", "十六作夫役，二十充府兵。", "磧裏向前走，衣鉀困須擎。", "白日趁食地，每也悉知更。", "（「每也」，伯三七二四卷作「□夜」。", "）鐵鉢淹甘飯，同火共分諍。", "長頭饑欲旺。", "（「旺」，伯三七二四卷作「死」。", "）[肚]似砍窮坑。", "（「肚」字據伯三七二四卷補。", "「砍」，伯三七二四卷作「破」。", "）遺兒我受苦，（「遺」，伯三七二四卷作「遣」。", "）慈母不須生。", "相將歸去來，（自「相將歸去來」以下，張錫厚另作一首。", "）間不浮可亭。", "（「間不浮可亭」，伯三七二四卷作「閻浮不可停」。", "）婦人因重役，（「因」，伯三七二四卷作「應」。", "戴密微校作「困」。", "）男子從征行。", "帶刀擬開煞，逢陣即相刑。", "將軍馬上死，兵滅地君營。", "（「君」，伯三七二四卷作「居」。", "「地君」，袁賓校作「敵軍」，戴密微校作「他君」。", "）血流遍荒野，白骨在邊庭。", "去馬游殘跡，（項楚校「游」爲「猶」。", "）空留紙上名。", "關山千萬里，影絕故鄉城。", "生受刀光苦，意裏極皇皇。", "（「皇皇」，呂朋林謂當爲「星星」，即「惺惺」。", "）。"]}