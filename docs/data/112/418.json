{"author": "徐凝", "period": "唐", "type": "诗", "title": "蘇小小墓", "paragraphs": ["古木寒鴉噪夕陽，六朝遺恨草茫茫。", "水如香篆船如葉，咫尺西陵不見郎。", "（《輿地紀勝三《嘉興府·古迹》（熊飛云《宋詩紀事》卷二十二據《嘉興府志補》收此詩爲沈括作。", "今按徐凝有《嘉興寒食》詩詠及蘇小小墓，此詩疑因脫冒而誤歸其名下。", "沈括《長興集》存本詩皆缺失，尚難定讞，姑仍存。", "）。"]}