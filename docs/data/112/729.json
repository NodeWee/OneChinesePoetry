{"author": "羅隱", "period": "唐", "type": "诗", "title": "滕王閣", "paragraphs": ["[江神]有意憐才子，歘忽威靈助去程。", "一席清風雷電疾，滿碑佳句雪冰清。", "煥然麗藻傳千古，赫爾英名動兩京。", "若匪幽冥[祐詞]客，至今佳景絕無聲。", "（《歲時廣記》三五《重九》）（〖1〗據《醒世恒言》卷四十《馬當神風送滕王閣》補缺文。", "《醒世恒言》錄此詩，前四句除「一席」作「一夕」外，餘全同。", "後四句改動稍多，錄如次：「直教麗藻傳千古，不但雄名動兩京。", "不是明靈祐祠客，洪都佳景絕無聲。", "」「祠客」顯爲「詞客」之誤。", "）。"]}