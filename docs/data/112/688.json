{"author": "許堅", "period": "唐", "type": "诗", "title": "小桃源（一題《入黟吟》。《輿地紀勝》二十作李白詩）（未詳其所自來，客遊於黟，樂之，作詩云云，遂家焉。今桃源洞有許氏，蓋其後裔云。或曰：堅即宣平，堅其名，宣平其字，未知是否。〖1〗）", "paragraphs": ["黟邑桃源小，煙霞百里寬。", "地多靈草木，人尚古衣冠。", "市向晡時散，山經夜後寒。", "吏閒民訟簡，秋菊露漙漙。", "（康熙《徽州府志》十七《流寓傳》。", "又見《黟縣志》十六）（〖1〗此說誤。", "《太平廣記》卷二四引《續仙傳》謂許宣平爲景雲中人，許堅則爲南唐人，其間相隔二百餘年。", "又本詩前已收李白名下，惟此多末二句。", "）。"]}