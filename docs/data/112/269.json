{"author": "缺名", "period": "唐", "type": "诗", "title": "五言詩 七", "paragraphs": ["天下浮游人，（「浮游」，斯六○三二卷作「浮逃」。", "）商多買一半。", "（「商多買一半」，斯六○三二卷作「不啻多一半」。", "）南北擲縱橫，誰他蹔歸貫。", "（「誰」，斯六○三二卷作「誑」；「縱橫」作「蹤藏」。", "）游游自覓活，不愁雁戶役。", "無心念二親，有意隨惡伴。", "强處出頭來，不須曹主喚。", "（「曹主」，斯六○三二卷作「主人」。", "）聞苦即深藏，尋常擬於算。", "（「於」項楚校作「相」。", "）欲似鳥作羣，驚即當頭散。", "（「當頭」，斯六○三二卷作「分頭」。", "）心毒無忠孝，不過浮游漢。", "（「浮遊」，斯六○三二卷作「浮浪」。", "）此是五逆賊，打殺何須案。"]}