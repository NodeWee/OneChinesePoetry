{"author": "杜甫", "period": "唐", "type": "诗", "title": "畫像題詩", "paragraphs": ["迎旦東風騎蹇驢，旋呵凍手暖髯鬚。", "洛陽無限丹青手，還有功夫畫我無？（《苕溪漁隱叢話後集》八云：「世有碑本子美畫像，上有詩云云。", "子美決不肯自作，兼集中亦無之，必好事者爲之也。", "」又《詩人玉屑》十一《考證》云：「『迎旦東風騎蹇驢』，決非唐人氣象，只似白樂天言語。", "今者世俗圖畫，以爲少陵詩，漁隱亦辨其非矣。", "黃伯思編入《杜集》，非也。", "」〖《詩人玉屑》所引，見《滄浪詩話·考證》。", "〗）。"]}