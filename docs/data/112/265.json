{"author": "缺名", "period": "唐", "type": "诗", "title": "五言詩 三", "paragraphs": ["夫婦生五男，幷有一雙女。", "兒大須娶妻，女大須嫁處。", "（「處」，項楚校爲「去」。", "）戶役差耕來，（「差耕」，伯三七二四卷作「差科」。", "）棄拋我夫婦。", "（「拋」，伯三七二四卷作「挽」。", "）妻即無裙祓，（「裙祓」，伯三七二四卷作「褐被」。", "袁賓校「裙被」。", "）夫體無褌袴。", "父母俱八十，兒年五十五。", "當頭憂妻兒，（「憂」，伯三七二四卷作「養」。", "）不勤養父母。", "渾家少糧食，尋常空餓肚。", "男女一處生，（「生」，伯三七二四卷作「坐」。", "「處」，項楚校作「出」。", "）却似餓狼虎。", "粗飯衆厨飡，美味當房傳佉。", "（「佉」，伯三七二四卷作「棄」，張錫厚改作「去」。", "）努眼看尊親，只覓乳食處。", "少年生平又，（「平又」，伯三七二四卷作「夜□」，張錫厚改作「夜樂」，項楚校爲「夜叉」。", "）老頭自受苦。", "。"]}