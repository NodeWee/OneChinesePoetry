{"author": "盧誥", "period": "唐", "type": "诗", "title": "寄弟詩（唐末，盧拾遺議與鄭中舍延休作贅，三年不歸陝下。其兄誥以詩讓之，詩意甚乖昆仲之禮。盧議呈其太山中舍，幷女遣之。誥寄弟詩曰：）", "paragraphs": ["三年作贅在京城，著箇緋衫倚勢行。", "夜夜貪憐紅粉女，朝朝渾忘白頭兄。", "親情別後饑寒死，僕使歸來氣宇生。", "世上可能容此事，算來天道不分明。", "（《鑑誡錄》八《非告勒》）（〖1〗鄭延休官中書舍人爲咸通末年事，詳岑仲勉《翰林學士壁記注補》十二，因知盧誥即其時人。", "）。"]}