{"author": "缺名", "period": "唐", "type": "诗", "title": "五言白話詩 二", "paragraphs": ["人生一代間，貧富不覺老。", "王役逼駈駈，走多換行少。", "（「換行少」，斯五四四一卷作「緣行步」。", "）他家馬上坐，我身步擎草。", "種得果報緣，不須自煩惱。", "受報人中生，（自「受報人中生」以下，張錫厚另作一首。", "）本爲前身罪。", "今身不修福，癡愚膿血袋。", "病困臥着牀，慳心由不改。", "（「由」，斯五四四一卷作「猶」。", "）臨死命欲終，𢗞財不懺悔。", "身死妻後嫁，總將陪新壻。"]}