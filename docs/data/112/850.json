{"author": "孟嘏", "period": "唐", "type": "诗", "title": "送成務崇（宋初奄有金陵，孟賓于先居連上，嘏興國中亦自吉水還故鄉，逾年卒。書生成務崇因遊廬山，與嘏有忘年之分。興國中見嘏，且言自連上來遊江左，時有詩送成務崇云云。務崇詢於連上知交，皆言嘏卒已十餘矣。）", "paragraphs": ["同呼碧嶂前，已是十餘年。", "話別非容易，相逢不偶然。", "多爲詩酒役，早免利名牽。", "幸有歸真路，何妨學上玄。", "（《全五代詩》六五引《雅言雜載》〖2〗）（〖1〗「復捷江右士頗奇之」，《詩話總龜》作「後捷名，不欲止，江左士人頗奇之」。", "〖2〗見《增修詩話總龜》卷四四引《雅言雜載》。", "）。"]}