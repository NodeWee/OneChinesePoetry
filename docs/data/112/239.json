{"author": "缺名", "period": "唐", "type": "诗", "title": "五言白話詩 四", "paragraphs": ["世間慵懶人，五分向有二。", "例着一草衫，兩膊成山字。", "出語觜頭高，（「觜」，斯五四四一卷作「嘴」。", "）詐作達官子。", "草舍元無床，無氊復無被。", "他家人定臥，日西展脚睡。", "諸人五更走，日高未肯起。", "朝庭數千人，（自「朝庭數千人」以下，張錫厚另作一首。", "項楚謂另作一首不當。", "）平章共傳戲。", "菜粥喫一𪲄，（「𪲄」，斯五四四一卷作「盔」。", "）街頭闊立地。", "（「濶」，項楚校作「閑」。", "）逢人若共語，荒說天下事。", "喚女作家生，將兒作奴使。", "妻即赤體行，尋常飢欲死。", "一羣病賴賊，（「賴」，張錫厚改「懶」，項楚校作「癩」。", "）却搦父母耻。", "日月甚寬恩，不照五逆鬼。"]}