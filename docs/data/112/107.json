{"author": "楊勛", "period": "唐", "type": "诗", "title": "楊勛吟詩", "paragraphs": ["聖主何曾識仲都，可憐社禝在須臾。", "市西便是神仙窟，何必乘楂汎五湖。", "（《全唐詩》卷八六三收此詩，作者作楊損，題作《臨刑賦》，殆據《萬首唐人絕句》卷六八收入。", "）（按宋人撰《新編分門古今類事》卷二載此詩，云：「楊勛者，前蜀後主乾德中，世號楊僕射，不知何處人，變化無常。", "爲後主召羣仙於薫風殿，刑部侍郎潘嬌奏其妖怪，帝命武士於相市戮之。", "隨刃化爲草，人未至所法處。", "僕射吟詩曰云云。", "其年冬，後主失國，果如其言，此亦可以知興廢之有前定也。", "」注云「出《洞微志》」。", "事雖不經，準《全唐詩》例，姑錄之以入神仙鬼怪卷。", "）。"]}