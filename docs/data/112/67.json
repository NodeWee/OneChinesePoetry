{"author": "貫休", "period": "唐", "type": "诗", "title": "咏紅芙蓉上宋使（「宋使」二字於此當脫「君」字。宋使君屢見於《禪月集》，《唐刺史考》考定爲宋震。）", "paragraphs": ["擘水苞金紫艷濃，乍觀疑在水仙宮。", "難驅顏色文章裏，合出天人池館中。", "芬馥靜生朱檻膩，動搖微映鷺鷥紅。", "臨川內史詩相似，搖仰清吟滿閣風。", "（見《唐歌詩》殘本六冊《草木蟲魚類》卷五。", "）。"]}