{"author": "廣文諸生", "period": "唐", "type": "诗", "title": "詩", "paragraphs": ["（《唐語林》七《補遺》云：「李衛公頗升寒素。", "舊府解有等第，衛公既貶，崔少保龜從在省，子殷夢爲府解元。", "廣今諸生爲詩云云。", "盧渥司徒以府元爲第五人，自此廢等第。", "」又《唐摭言》七云：「李太尉德裕頗爲寒畯〖《紀事》爲素〗開路，及謫官南去，或有詩曰：「八百孤寒齊下淚，一時南望李崖州。", "」〖又《雲谿友議》云：「後之文場困辱者，若周人之思鄉焉。", "皆曰：『八百孤寒齊下淚，一時回首望崖州』。", "」《唐新的紀事》及《全唐詩》無名氏詩句同，亦均只存後二句。", "）省司府局正綢繆，殷夢元知作解頭。", "三百孤寒齊下淚，一時南望李崖州。", "（《唐語林》七《補遺》）。"]}