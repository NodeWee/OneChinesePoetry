{"author": "無名氏", "period": "唐", "type": "诗", "title": "國學新修五經壁歌（幷記）", "paragraphs": ["我有學宇，既傾而成之。", "我有壁經，既昧而明之。", "孰規摹之？孰發揮之？祭酒維齊，博士維韋。", "俾我學徒，弦歌以時。", "切切祁祁，不敖不嬉。", "庶乎遒人，來采我詩。", "（《劉夢得集》二六《記》）（〖1〗此歌原收劉禹錫名下，然按記中所述，應爲國學生徒所作，故移歸無名氏。", "）。"]}