{"author": "李白", "period": "唐", "type": "诗", "title": "普照寺", "paragraphs": ["天台國清寺，天下爲四絕。", "今到普照遊，到來復何別。", "柟（一作「枿」）木白雲飛，高僧頂殘雪。", "門外（一作「前」）一條溪（一作「水」），幾回流歲月。", "（《咸淳臨安志》八四。", "○蘇東坡曰：「予舊在富陽，見國清院太白詩，絕凡近，即此篇也。", "」《漁隱叢話》：「新安水西寺，寺依山背，下瞰長溪。", "太白題詩斷句云：『檻外一條溪。", "幾回流碎月。", "』今集中無之。", "」王琦按：「《漁隱》所引，即此篇末二句也，蓋未睹全篇，故訛以爲《是否水西寺》斷句也。", "」。）"]}