{"author": "權德輿", "period": "唐", "type": "诗", "title": "貞元七年蒙恩除太常博士自江東來朝時與郡君同行西岳廟停東祝謁元和八年拜東都留守途次祠下追計前事已二十三年于茲矣時郡君以疾恙續發因代書却寄", "paragraphs": ["憶昔辛未歲，詔書下江酒濡。", "盡室赴禮官，脂車雜輜軿。", "行役過梁苑，淹留經圃田。", "（郡君表姊壻元俯爲宣武從事，權理宋州，郡君從壻李融，時爲鄭州，各淹留累日。", "）秦關信百二，征駕逾三千。", "仙掌眺蓮峯，靈祠謁八天。", "騶馭儼已駐，女巫爭來前。", "動容既紛若，展敬方肅然。", "（時爲女竺所導，過於恭敬，不能具舉。", "）蹇步入國門，華簪拱祥烟。", "諫曹迨居守，倐已十六遷。", "及茲東乘轅，二十餘三年。", "盛明受恩澤，清近皆聯翩。", "忽當禮寺重，俄忝相印懸。", "陳力才不任，乞骸詞頗堅。", "解龜罷八鼎，賜劍猶要麼泉。", "鄙夫何所能，實賴中饋賢。", "談笑皆體遠，箴規諒才全。", "拜恩理晨裝，詔使來駢闐。", "風生鞍馬疾，日出旌旗鮮。", "信宿歷道途，曩遊記周旋。", "暫別亦不易，沉痾今未痊。", "醫文驗桐君，道術依竺乾。", "庶憑神明佑，得使疾恙蠲。", "（醫工輔氏，深於藥術診切，大比丘尼優曇持念精至，並約同來，累路將護。", "）永懷心如惔，引望脰已㾓。", "離披夏雲盡，皎鏡秋月圓。", "開緘諷色絲，撰日馳平肩。", "延企勞夢寐，涕洟暗潺湲。", "想君路經茲，還復申祝延。", "攝拜奠清酤，相期保華顛。", "遠慚周君較，聊擬顧彥先。", "慇懃俟來報，淚墨書此篇。", "（同前十）。"]}