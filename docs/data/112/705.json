{"author": "錢鏐", "period": "唐", "type": "诗", "title": "題羅隱壁", "paragraphs": ["特到儒門謁老萊，老萊相見意徘徊。", "黃河信有澄清日，後代應難繼此才。", "（以上《吳越錢氏傳芳集》）（〖1〗錢泳案：「《吳越備史》云：『隱寢疾，王親臨撫問。", "因題其壁云：「黃河信有澄清日，後代應難繼此才。", "」隱起而續末句云：「門外旌旗屯虎豹，壁間章句動風雷。", "」由是以紅紗罩覆於其上。", "』」）。"]}