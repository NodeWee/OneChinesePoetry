{"author": "王梵志", "period": "唐", "type": "诗", "title": "五言（八首） 四", "paragraphs": ["良田收百頃，兄弟猶工商。", "却是成憂惱，珠金虛滿堂。", "滿堂何所用？妻兒日夜忙。", "行坐聞人死，不解暫思量。", "貧兒二畝地，（自「貧兒二畝地」以下，張錫厚另作一首。", "此句《說郛》作「買得貧家地。", "」）乾枯十樹桑。", "桑下種粟麥，四時供父娘。", "圖謀未入手，祇是願饑荒。", "結得百家怨，此身終受殃。"]}