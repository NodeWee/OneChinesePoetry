{"author": "蒲禹卿", "period": "唐", "type": "诗", "title": "題驛門（禹卿會後主東遊，上表極諫，及後主被誅，禹卿痛哭，題詩于驛門而遁。雍守捕之，禹卿已還蜀矣。）", "paragraphs": ["我王銜璧遠稱臣，何事全家幷殺身。", "漢捨子嬰名尚在，魏封劉禪事獨新。", "非干大國渾無識，都是中原未有人。", "獨向長安儘惆悵，力微何路報君親。", "（《鑑誡錄》七《陪臣諫》）。"]}