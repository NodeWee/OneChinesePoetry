{"author": "宋自然", "period": "唐", "type": "诗", "title": "遺詩", "paragraphs": ["心是靈臺神是室，口爲玉池生玉液。", "常將玉液溉靈臺，流利關元滋百脈。", "百脈潤，柯葉青，葉青柯潤便長生。", "世人不會長生藥，煉石燒丹勞爾形。", "（《茅亭客話》四）（〖1〗《全唐詩》無宋自然詩，茲據《茅亭客話》補其事跡：宋自然，長興中遂州貧士，常於街市中行乞。", "孟知祥攻圍遂州時，餓殍於州市。", "後有人云曾於潞州見之，又於其埋處得遺詩一紙。", "）。"]}