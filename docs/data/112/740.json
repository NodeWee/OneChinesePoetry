{"author": "韋謙", "period": "唐", "type": "诗", "title": "題常樂菴五雲堂（常樂菴在崇德縣西八十步。梁步監二年建。俗呼西寺。後入宋改悟空院。吳越時韋謙詩云云。）", "paragraphs": ["吾匠慕先哲，至理皆融通。", "一法果有至，五雲疑在空。", "講香浸棐几，夜月鎖簾櫳。", "弋者何由預，冥冥出塞鴻。", "（同上）（〖1〗《至元嘉禾志》卷三二收此詩，署「節度韋謙」。", "又見《槜李詩繫》卷三七。", "）。"]}