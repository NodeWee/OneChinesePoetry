{"author": "陸蟾", "period": "唐", "type": "诗", "title": "春暮經石頭城", "paragraphs": ["六朝多少事，搘肘思悠悠。", "落日空江上，子規啼渡頭。", "蒹葭侵[壞]（廢）壘，烟霧接滄洲。", "今古分明在，那堪向九秋？（以上《詩話總龜》十五引《雅言雜載》）（〖1〗北宋釋契嵩《鐔津文集》卷十三有《陸蟾傳》，云蟾爲藤州鐔津人，有王霸大略，以能詩名於楚越間，後客死於攸縣司空山。", "又引高閬語稱爲國初人。", "〖2〗《陸蟾傳》所引，題作《瀑布詠》，「正源」作「靈源」，「浴」作「凝」，「射」作）（「濺」，「流」作「待」，「翻」作「爲」。", "）。"]}