{"author": "慧超", "period": "唐", "type": "诗", "title": "冬日在吐火羅逢雪述懷", "paragraphs": ["冷雪牽冰合，寒風擘地烈。", "巨海凍漫壇，江河凌崖囓。", "龍門絕瀑布。", "井口盤蛇結。", "伴火上𮌑（垓）歌，焉能度播蜜。", "（上詩見《大藏經》二○八九號《遊方記抄》中所載新羅僧慧超作《往五天竺國傳》，畧謂：「又從吐火羅國東行七日，至胡蜜王住城，當來於吐火羅國。", "逢漢使入蕃，略題四韻，取辭五言〖詩不重錄〗。", "冬日在吐火羅逢雪述懷，五言〖詩不重錄〗。", "此胡蜜王兵馬少弱，不能自護，見屬大𥦽所管。", "」云云。", "又曰：「過播蜜川，即至葱嶺鎮。", "」「開元十五年十一月上旬至安西。", "於時節度大使趙君……」云云。", "讀此則兩詩之作年可知矣。", "）。"]}