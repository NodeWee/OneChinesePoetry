{"author": "福全", "period": "唐", "type": "诗", "title": "湯戲（注湯幻茶）（饌茶而幻出物象于湯面者，茶匠通神之藝也。沙門福全生于金鄉，長于茶海，能注湯幻茶成一句詩，並點四甌。共一絕句，泛乎湯表，小小物類，唾手辦耳。檀越日造門求觀湯戲，全自詠曰：）", "paragraphs": ["生成盞裏水丹青，巧畫工夫學不成。", "却笑當時陸鴻漸，煎茶贏得好名聲。", "（《清異錄》四）。"]}