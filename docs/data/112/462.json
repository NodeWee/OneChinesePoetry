{"author": "李郃", "period": "唐", "type": "诗", "title": "遊九疑黃庭觀（《全唐詩》七八作駱賓王《遊靈公觀》，詩中字句多有異同）", "paragraphs": ["靈峯標舜境，神府枕疑川。", "玉殿斜臨漢，金堂逈架烟。", "斷風疎晚竹，流水切寒絃。", "別有月帔上，寄懷騎鶴仙。", "（《文苑英華》卷二二六、江標影宋本《駱賓王集》卷中、《唐人三家集》本《駱賓王文集》〖據影宋蜀刻本翻雕〗卷四均收此詩爲駱作，作李詩恐非是。", "）（以上《古今圖書集成·山川典》一七○《九疑山部》）。"]}