{"author": "勾龍逢", "period": "唐", "type": "诗", "title": "獻賀捷詩（孟知祥入梓州，舉子勾龍逢獻詩云云，孟知祥嘉納之。）", "paragraphs": ["唇齒論交歲月長，豈其率意忽顛狂。", "元戎統領三軍戰，巨孽奔衝一陣亡。", "莫訝潼江剛入寇，都緣錦浦合興王。", "武功蓋世光前後，堪向青編萬古揚。", "（《全五代詩》五七引《十國春秋》）（〖1〗見《鑑誡錄》卷一《知機對》、《十國春秋》卷四八《後蜀高祖本紀》。", "孟知祥入梓州，爲長興三年五月間事。", "）。"]}