{"author": "缺名", "period": "唐", "type": "诗", "title": "五言詩 六", "paragraphs": ["當官自慵懶，不勤判文案。", "尋常打酒醉，（「打酒」，伯三七二四卷作「村酒」。", "）每日出逐伴。", "衙日唱稽逋，佐史寸脊爛。", "更兼受取錢，（「受」，伯三七二四卷作「愛」。", "）差科放却半。", "狂棒百姓死，（「狂」，伯三七二四卷作「枉」。", "）荒忙怕麥散。", "賦歛既不均，（「歛」，伯三七二四卷候「役」。", "）曹司即潦亂。", "啾唧被人言，御史秉正斷。", "除名仍解官，告身奪入案。", "宅舍不許坐，（「宅舍」，伯三七二四卷作「官宅」。", "）錢財即分散。", "路人見心酸，傍看罪過漢。", "一則恥妻兒，二則羞同伴。", "無面還本鄉，諸州且游觀。"]}