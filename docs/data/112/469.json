{"author": "李商隱", "period": "唐", "type": "诗", "title": "晉元帝廟", "paragraphs": ["青山遺廟與僧鄰，斷鏃殘碑鎖暗塵。", "紫蓋適符江左運，翠華空憶洛中春。", "夜臺無月照珠戶，秋殿有風開玉宸。", "弓劍神靈定何處？年年春綠上麒麟。", "（《浩然齋雅談》（見《四庫全書》本《浩然齋雅談》卷中，四庫館臣注：「案此詩李商隱集不載，未詳所據何本，疑姓名有誤。", "」）。"]}