{"author": "村寺僧", "period": "唐", "type": "诗", "title": "蒸豚（王中令既平蜀，捕逐餘寇，與步隊〖隊伍〗相遠，饑甚，乃入一村寺中。主僧醉甚箕踞，公怒，欲斬之。僧應對不懾，公奇而釋之。間求蔬食，僧云：「有肉無蔬。」公益奇之。餽以蒸豚頭，食之甚美。公喜，問僧：「止能飲酒食肉耶，抑有他技耶？」僧自言能詩。公令賦蒸豚詩，援〖操〗筆立成。詩云〖見下〗。公大喜，與紫衣，賜號爲蜀中詩僧。）", "paragraphs": ["嘴長毛短淺含臕，久向山中食藥苗。", "蒸處已將蒸葉裹，熟時兼（一作「更」）用杏漿澆。", "紅鮮雅稱食盤飣（一作貯），軟熟真堪玉筯挑。", "若把羶根來比並，羶根只合喫（一作「喚」）藤條。", "（《五代詩話》七引《百斛明珠》。", "《全五代詩》六十引《東坡志林》）（〖1〗見《仇池筆記》卷下、《苕溪漁隱叢話前集》卷五十七。", "）。"]}