{"author": "無名氏", "period": "唐", "type": "诗", "title": "和漁父詞（十五首）（《顏魯公集·逸詩存目》云：「公與陸鴻漸、徐士衡、李成矩共和玄真子〖張志和〗《漁父詞》共二十五首。今惟志和詞存，見《續仙傳》。」係張志和同時諸人倡和詞，《直齋書錄解題》有《玄真子漁歌碑傳集錄》一卷，可參考。） 十一", "paragraphs": ["衝波棹子橛頭船，青草湖中欲暮天。", "看白鳥，下長川，點破瀟湘萬里煙。"]}