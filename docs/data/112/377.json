{"author": "范傳正", "period": "唐", "type": "诗", "title": "題皎然影堂", "paragraphs": ["（皎然名晝，以貞元元年終山寺。", "有集十卷，于頔序集。", "貞元八年正月，勅寫其文集入於秘閣，天下榮之。", "又著《儒釋交遊傳》及《內典類聚》共四十卷，《號呶子》十卷，時貴流布。", "元和四年，太守范傳正、會稽釋靈澈同過舊院，就影堂傷悼彌久，遺題曰：）道安已返無何鄉，慧遠來過舊草堂。", "余亦當時及門者，共吟佳句一焚香。", "（《古今圖書集成·神異典》一六九《僧部列傳》引《高僧傳》）（見《宋高僧傳》卷二十九《唐湖州杼山皎然傳》。", "「以貞元元年終山寺」，《宋高僧傳》作「以貞元年終山寺」。", "據趙昌平考證，皎然約卒於貞元末。", "）。"]}