{"author": "李煜", "period": "唐", "type": "诗", "title": "金銅蟾蜍硯滴銘", "paragraphs": ["捨月窟，伏棐几，爲我用，貯清泚。", "端溪石，澄心紙，陳玄氏，毛錐子。", "微我潤澤烏用汝，同列無譁聽驅使。", "（《五代詩話》一）（〖1〗此則見鄭方坤《五代詩話》卷十，原出元陸友《研北雜志》卷下，云「李仲芳家有南唐金銅蟾蜍硯滴，重厚奇古，磨滅處金色愈明，非近世塗金比也。", "腹下有篆銘」云云。", "銘文末二句原書互乙，似失韻。", "此歸李煜名下，無確據。", "）。"]}