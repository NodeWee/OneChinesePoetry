{"author": "法進", "period": "唐", "type": "诗", "title": "七言傷大和上", "paragraphs": ["大師慈育契圓空，遠邁傳燈照海東。", "度物草（寸）籌盈石室，散流佛戒紹遺蹤。", "化畢分身歸淨國，娑婆誰復爲驗龍？（驗龍，汪向榮校注本《唐大和上東征傳》據日本觀智院本改爲「驅龍」。", "）（按詩題下原署「傳燈賢大法師大僧都沙門釋法進」十四字。", "詩亦見《唐大和上東征傳》。", "又按鑒真亡後，唐高鶴林亦曾作五言詩一首以悼之，詩亦載《唐大和尚東征傳》。", "高爲唐肅宗、代宗朝人，官都虞候冠軍大將軍試太常卿上柱國，因出使日本國，欲順訪東渡僧鑒真，至則鑒真已先亡故，詩蓋寄懷傷之意也。", "上野河世寧已收入《全唐詩逸》，兹不再錄。", "）。"]}