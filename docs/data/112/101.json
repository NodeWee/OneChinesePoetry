{"author": "陳摶", "period": "唐", "type": "诗", "title": "歸隱（《永樂大典》題作《偶題》）", "paragraphs": ["十年蹤跡走紅塵，回首青山入夢頻。", "紫陌縱榮爭及睡，朱門雖富（《大典》「富」作「貴」）不如貧。", "愁聞劍戟扶危主，悶聽（《大典》「聽」作「見」）笙歌聒醉人。", "攜取琴（《大典》「琴」作「舊」）書歸舊隱，野花啼鳥一般春。", "（見北京圖書館藏《永樂大典》卷一三四五○。", "二寘）。", "處士門。", "《宋詩紀事》卷五收陳詩七首。", "其《歸隱》一首與《大典》同。", "惟《大典》題作《偶題》。", "其《辭上歸進詩》，作於入宋之後，茲編不取。", "餘五首，一首複出。", "故但錄其四首。", "（又按此詩亦見元辛文房《唐才子傳》卷十。", "）（〖1〗邵伯溫《易學辨惑》云：摶隱居華陰山，自晉以後，每聞一朝革命，顰蹙數日。", "人有問者，瞪目不答。", "一日，乘驢過華陰市，聞太祖登極，大笑。", "問其故，曰：「天下自此定矣。", "」遁迹之初，作此詩云云，豈淺丈夫哉。", "〖見《五朝名臣言行錄》卷十引邵伯溫《易學辨惑》。", "此處錄文有刪節。", "〗）。"]}