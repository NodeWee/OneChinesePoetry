{"author": "韓喜", "period": "唐", "type": "诗", "title": "水（《文苑英華》又有《柳》、《松》二首，《全唐詩》均作韓溉，應別出互見。）", "paragraphs": ["方圓不定性空求（柔），東注滄溟早晚休。", "高截碧塘長耿耿，遠飛青嶂更悠悠。", "瀟湘月浸千年色，夢澤煙含萬古愁。", "別有嶺頭鳴咽處，爲君分（更）作斷腸流。", "（《文苑英華》一六三《地部》。", "又《詩話總龜》二一《詠物門》引《續末流事詩》）（〖1〗《全唐詩》卷六七一唐彥謙有《逢韓喜》詩，知韓喜爲唐末人。", "原列入「無世次」作者，今移此。", "）。"]}