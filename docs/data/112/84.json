{"author": "吳筠", "period": "唐", "type": "诗", "title": "酬劉侍御過草堂", "paragraphs": ["弱冠涉儒黑，壯懷歸道真。", "棲遲高潁閒，得與巢由鄰。", "豺狼亂天紀，流蕩江海濱。", "江海非吾土，所賴吾同人。", "築堂依絕巘，閉關從隱淪。", "一過囂紛境，臥病逾三旬。", "皇靈垂矜卹，正氣澄心神。", "但感適起居，何堦答蒼旻。", "策羸返巖壑，情抱豁已伸。", "霜候變林薄，不能改松筠。", "彌見攝生理，邈然超世塵。", "寫懷簡同志，終古無緇磷。", "（同前。", "）。"]}