{"author": "張祜", "period": "唐", "type": "诗", "title": "平望驛寄吳興徐使君玄之〖1〗", "paragraphs": ["故人爲作郡，百里到吳興。", "藻思江湖滿，公平道路稱。", "包山方峻直，霅水況澄清。", "佇聽司空第，遙知下詔徵。", "（《百城烟水》四《吴江》）（〖1〗《嘉泰吳興志》卷十四《郡守題名》云：「徐玄之，開元七年自諫議大夫授，改邠王府長史。", "《統紀》云：開元十五年。", "」郁賢皓《唐刺史考》從《統紀》之說。", "張祜約生於貞元間，卒於大中中，於徐玄之不同時，詩顯非其作。", "確作者不詳，姑仍存此。", "）。"]}