{"author": "無名氏", "period": "唐", "type": "诗", "title": "黃金臺", "paragraphs": ["燕昭北築黃金臺，四方豪傑乘風來。", "秦家燒書殺儒客，肘腋之間千里隔。", "去年八月幽州道，昭君墓前哭秋草。", "今年五月咸陽關，秦家城外悲河山。", "河上關頭車馬路，殘日青烟五陵樹。", "（見元人王惲《秋澗集》。", "《古今圖書集成·職方典》二九《順天府部》亦載此詩，題作《燕臺》）。"]}