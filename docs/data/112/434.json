{"author": "羅萬象", "period": "唐", "type": "诗", "title": "白雲亭（《全唐詩》八六○作許宣平《見李白詩又吟》，出入較多，故重錄。）", "paragraphs": ["一池荷葉衣無盡，數樹松花食有餘。", "剛被世人知住處，不如依舊再移居。", "（《嚴陵集》二）（原列入無世次作者。", "按《雲笈七籤》卷一一三錄沈汾《續仙傳》云：「羅萬象，不知何所人。", "有文學，明天文，洞深於）（《易》，節操奇特。", "惟布衣遊天下，居王屋山。", "久之，遊羅浮山，遂結庵以居。", "」《輿地紀勝》卷八引晏殊《類要》云：「唐羅萬象者分水縣人也。", "隱於紫邏山。", "節度使李德裕使人召之，聞之，更移入深山，依白雲而居，終身不出。", "」今移此。", "曹汛謂《五燈會元》卷三收大梅法常偈，與此多同。", "）。"]}