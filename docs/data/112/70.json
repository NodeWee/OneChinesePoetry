{"author": "遠公", "period": "唐", "type": "诗", "title": "傷悼前蜀廢國（《鑑誡錄》卷五錄此詩題作《傷廢國》。）", "paragraphs": ["樂極悲來數有涯，歌聲才歇便興嗟。", "牽羊廢主尋傾國，指鹿姦臣盡喪家。", "丹禁夜涼空鏁月，後庭春老謾開花。", "兩朝帝業都成夢，陵樹蒼蒼噪暮鴉。", "（見前蜀何光遠《鑑誡錄》卷五。", "日本漢學家豐田穰氏所撰《全唐詩糾謬》一文曾論及之，云《全唐詩》所未收。", "）（《增修詩話總龜》卷三十錄此詩，作「蜀僧遠國《傷蜀詩》」。", "詩中「指鹿」作「逐鹿」，「陵樹」作「林木」，均當以《鑑誡錄》爲長。", "）。"]}