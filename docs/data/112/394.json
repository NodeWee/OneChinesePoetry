{"author": "伏牛上人", "period": "唐", "type": "诗", "title": "三傷頌 其二", "paragraphs": ["傷嗟鵽刀鳥，夜夜啼天曉。", "墜翼柳攀枝，（「柳」，一作「脚」。", "）身隨露葉低，影逐風枝裊。", "一種情相生，爾獨何枯槁。", "（「一種」二句，一作「一種情想生，尔何獨枯栲」。", "）驅驅飲啄稀，役役飛騰少。", "不是官所差，都緣業所造。", "（「都緣」句，一作「有緣業力造」。", "）亦似世間人，貪生不覺老。", "喫著能幾多，强自縈煩惱。", "咄絡無眼人，（「無眼人」，一作「無眠人」。", "）織絡何時了。", "只爲一六迷，遂成十二到。", "（「到」，一作「倒」。", "）{歠欠=鳥}刀{歠欠=鳥}刀林裏叫，（「叫」，一作「啼」。", "）山僧山僧床上笑。", "有人會意解推尋，不假三祇便成道。", "（「有人」二句，一作「有人會意解推尋，不歷僧祗便成道」。", "）。"]}