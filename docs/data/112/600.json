{"author": "歸處訥", "period": "唐", "type": "诗", "title": "詠石校書（欽若）（石校書，本東川人。文章四六，與王超齊名。天復初應舉，值大駕東遷，蜀路不心目，干戈繼起，遂客寄天水，荏苒一紀有餘。後知父亡，方乃舉慟，廣於寺院追薦懺罪而已。歸與石遽因小隟，荼毒詠之。石氏聲名，因茲減價。詩曰：）", "paragraphs": ["十二年來匿父喪，三年之罪遣誰當。", "如今追薦應無益，已被牛頭煮幾場。", "（以上《鑑誡錄》十《歸生刺》）。"]}