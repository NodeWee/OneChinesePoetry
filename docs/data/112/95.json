{"author": "王仙喬", "period": "唐", "type": "诗", "title": "句", "paragraphs": ["鬱鬱家國盛，濟濟經道興。", "（見廖侁撰、李沖昭述《南獄小錄》。", "南京圖書館藏手鈔本。", "）（〖1〗《南嶽小錄·九真觀》條：唐開元年間，有王天師仙喬。", "初，天師爲行者，道性沖昭，有非常之志。", "因將嶽中茶二百餘串，直入京國，每攜茶器於城門內施茶。", "忽一日，遇高力士，見而異之，問其所來。", "乃曰：「某是南嶽行者，今爲本住九真觀殿宇破落，特將茶來募施主耳。", "」於是力士上聞，玄宗召見，嘉歎久之，問曰：「爾有願否？」對曰：「鬱鬱家國盛，濟濟經道興。", "」〖《藝海珠塵》、《四庫全書》本「南嶽小錄」，此二句前皆有「願」字。", "〗上深加禮焉，俾於內殿披度，厚與金帛建置，令歸嶽中修剙觀宇，不數年而完全。", "道行愈高，聲流上國，尋有詔封爲天師，乾元二年三月三十日得道。", "）。"]}