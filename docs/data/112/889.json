{"author": "無名氏", "period": "唐", "type": "诗", "title": "哭從伯祭酒", "paragraphs": ["剖符馮翊次，以疾拜司成。", "義重疎皆友，仁深怨不生。", "昔居南比省，長話水雲情。", "吟諷資高興，絲綸發重名。", "經秋漳浦臥，一旦逝川聲。", "自古誰迴得，重泉獨往程。", "明靈辭魏闕，冬日冷秦宮。", "〖1〗孝子號天護，銘旌引柩行。", "門闌容足跡，章句許才清。", "劣薄無因報，恩知豈謂輕？捫膺詞莫吐，奠酒淚先傾。", "從此階前石，何人肯念貞？（愚魯獻孤石蒙賞孤峭。", "同上三○四《悲悼》）（〖1〗「宮」字不韻，趙遂之校作「庭」。", "）。"]}