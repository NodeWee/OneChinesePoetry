{"author": "西鄙人", "period": "唐", "type": "诗", "title": "爲哥舒翰歌", "paragraphs": ["（天寶中，哥舒翰爲安西節度使，控地數千里，甚著威令。", "故西鄙人歌曰：）北斗七星高，哥舒夜帶刀。", "吐蕃總殺盡，更築[麗]（西）重壕。", "（《全唐詩》後二句作「至今窺牧馬，不敢過臨洮」。", "《南部新書》庚）（據《太平廣記》卷四九五引《乾𦠆子》及《知不足齋叢書》本《南部新書》校改。", "「哥舒」，《太平廣記》作「歌舒翰」，衍一字。", "）。"]}