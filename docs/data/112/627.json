{"author": "田敏", "period": "唐", "type": "诗", "title": "明德舞（後周宗廟樂舞辭。太祖廟堂）", "paragraphs": ["《五代會要》七《廟樂》曰：「太祖聖神齒數肅文武孝皇帝廟室酌獻舞《明德之舞》，登歌樂章一首，太常卿田敏撰。", "（參《舊五代史》一四四《樂志》）」惟彼岐陽，德大流光。", "載造周室，澤及遐荒。", "於鑠聖祖，上帝是皇。", "迺聖迺神，知微知章。", "新廟弈弈，豐年穰穰。", "取彼血膋，以往烝嘗。", "黍稷惟聲，籩豆大房。", "工祝致告，受福無疆。", "（《樂府詩集》十二《郊廟歌辭》）（《全唐詩》卷十六《郊廟歌辭》收入，不署作者。", "）。"]}