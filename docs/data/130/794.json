{"author": "葛立方", "period": "宋", "type": "诗", "title": "衛卿叔自青暘寄詩一卷以飲酒果核殽味烹茶齋戒清修傷時等爲題皆紀一時之事凡十七首爲報  其一○", "paragraphs": ["玉軑華芝今省方，西風索索吹繖黄。", "汴京宮闕秋草長，望風屑涕心淒涼。", "襲粲用命嗟何嘗，義軍誰是竹園娘。", "黠羌何事追奔忙，大似濃薰返魂香。", "清蹕何時還都鄉，中興慰我九回腸。"]}