{"author": "葛立方", "period": "宋", "type": "诗", "title": "衛卿叔自青暘寄詩一卷以飲酒果核殽味烹茶齋戒清修傷時等爲題皆紀一時之事凡十七首爲報  其八", "paragraphs": ["紙窗蒲團竹几方，清曉聊翻經卷黄。", "禪心無累鬚眉長，坐回熱惱生清凉。", "月六腥羶口不嘗，眼靜不覷登伽娘。", "名利從渠朝市忙，象口輕飄柏子香。", "菰蒓大嚼蜻蛙鄉，不教黎莧徒集腸。"]}