{"author": "張耆", "period": "宋", "type": "诗", "title": "余自天禧元祀解宥密之職首治是邦越期月而移蒞他郡于今八載復領藩政再踐殊館仰廟貌□如昔感威靈而長在强抽鄙思以紀歲華", "paragraphs": ["雄屏口分寄，珍祠倏再臨。", "翬飛叢宇峻，龍濩洑淵深。", "蘋藻羅清薦，金匏合雅音。", "風旌翻鳳蜺，晨炷燎榆沉。", "麝墨披新刻，塵籤認舊吟。", "樂遊情未足，殘照下西岑。"]}