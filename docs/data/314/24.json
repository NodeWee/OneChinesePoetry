{"author": "金履詳", "period": "宋", "type": "诗", "title": "三月十六日爲某初度十九日又趙寅仲誕辰俱在歲寒堂王先生皆爲之設湯餅寅仲欲往三衢雷雨大作諸兄留行置酒爲壽作詩以賀", "paragraphs": ["帝遣銀潢一派来，日長春老起風雷。", "誰知年少貴公子，儼若儒先老秀才。", "共作師門湯餅客，早期庭下綵衣萊。", "明朝又上柯山去，更問長生要術回。"]}