{"author": "元稹", "period": "唐", "type": "诗", "title": "爲樂天自勘詩集因思頃年城南醉歸馬上遞唱豔曲十餘里不絕長慶初俱以制誥侍宿南郊齋宮夜後偶吟數十篇兩掖諸公洎翰林學士三十餘人驚起就聽逮至卒吏莫不衆觀羣公直至侍從行禮之時不復聚寐予與樂天吟哦竟亦不絕因書於樂天卷後越中冬夜風雨不覺將曉諸門互啓關鎖即事成篇", "paragraphs": ["春野醉吟十里程，齋宮潛詠萬人驚。", "今宵不寐到明讀，風雨曉聞開鎖聲。"]}