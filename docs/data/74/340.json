{"author": "元稹", "period": "唐", "type": "诗", "title": "僧如展及韋載同遊碧澗寺各賦詩予落句云他生莫忘靈山座滿壁人名後會稀展共吟他生之句因話釋氏緣會所以莫不悽然久之不十日而展公長逝驚悼返覆則他生豈有兆耶其間展公仍賦黃字五十韻飛札相示予方屬和未畢自此不復撰成徒以四韻爲識", "paragraphs": ["重吟前日他生句，豈料踰旬便隔生。", "會擬一來身塔下，無因共繞寺廊竹。", "紫毫飛札看猶濕，黃字新詩和未成。", "縱使得如羊叔子，不聞兼記舊交情。"]}