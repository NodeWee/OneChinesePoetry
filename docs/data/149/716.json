{"author": "朱長文", "period": "宋", "type": "诗", "title": "閏月丙子判府相公被制命升使弼越六月癸卯公誕生之辰謹齋潔爲詩二章拜獻左右雖辭句蕪纇不足奉揚盛德姑以述惓惓之誠  其二", "paragraphs": ["宣制初聞下玉墀，又逢盛事協熊羆。", "青霄靈昴凝祥久，紫府蟠桃結實奇。", "養志增添龜鶴算，避權辭讓鳳凰池。", "從今若校中書考，屈指當如郭子儀。"]}