{"author": "呂本中", "period": "宋", "type": "诗", "title": "十一月五日與才仲弟相别于白沙東門之外悵然久之不能自釋乃知謝安石作惡之語不爲過也因成八詩奉寄可見别後氣味亦可并示京洛間親舊也  其三", "paragraphs": ["盛欲與子談，乃復爲此别。", "匆匆得餘歡，把酒到耳熱。", "人生不如意，肝膽有楚越。", "何知若人胸，中有積立鐵。"]}