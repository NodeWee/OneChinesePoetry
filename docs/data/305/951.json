{"author": "呂本中", "period": "宋", "type": "诗", "title": "十一月五日與才仲弟相别于白沙東門之外悵然久之不能自釋乃知謝安石作惡之語不爲過也因成八詩奉寄可見别後氣味亦可并示京洛間親舊也  其五", "paragraphs": ["婦如先姑賢，兒似乃翁好。", "識君相與心，見我亦傾倒。", "頻年作離情，悟賞到丘嫂。", "卜鄰洛水陽，此語當在早。"]}