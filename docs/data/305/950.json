{"author": "呂本中", "period": "宋", "type": "诗", "title": "十一月五日與才仲弟相别于白沙東門之外悵然久之不能自釋乃知謝安石作惡之語不爲過也因成八詩奉寄可見别後氣味亦可并示京洛間親舊也  其四", "paragraphs": ["伯姑無恙時，令我與子友。", "周旋以至今，各是遺種叟。", "文字種聲名，于身亦何有。", "還書問兩弟，是事君識否。"]}