{"author": "呂本中", "period": "宋", "type": "诗", "title": "十一月五日與才仲弟相别于白沙東門之外悵然久之不能自釋乃知謝安石作惡之語不爲過也因成八詩奉寄可見别後氣味亦可并示京洛間親舊也  其二", "paragraphs": ["君才不長貧，太阿之在匣。", "故知讒慝口，不受龍象踏。", "此道有從來，骯髒端不乏。", "相期甕頭春，夜語重一呷。"]}