{"author": "洪咨夔", "period": "宋", "type": "诗", "title": "小雪前三日鍾冠之約余侍老人行山舟發後洪入杜塢自鄭蓋庵過閬山趨翔鳳山菁山徧覽楊墳秀園遂至何山道場山乘興薄吳興訪玉湖書院水晶境界而歸自戊子至庚子陰晴相半勝處輒徘徊賦詩飲酒偉哉觀也數詩見後 宿妙勝閣 其二", "paragraphs": ["一徑白雲明似雪，滿山紅葉豔於花。", "過溪買酒等閑事，只恐客來非當家。"]}