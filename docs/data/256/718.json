{"author": "鄭清之", "period": "宋", "type": "诗", "title": "三月二十四日自東山到金峨一宿而歸偶題壁上安晚居士自覺際航湖入東山道金文意行至此淡晴輕冷風策策有聲草樹清幽泉石雅潔如在天竺靈隠間深靚過之既暮假榻瀑通夕喧枕始印魯直夢成風雨詩粥魚鳴展鉢而去因筆一絕", "paragraphs": ["橋石天台水谷簾，峰迴秀擁更深嚴。", "我來便欲兼忘世，少立清風爲拂髯。"]}