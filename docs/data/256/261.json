{"author": "洪咨夔", "period": "宋", "type": "诗", "title": "大人和云樓底雪千峰樓頭着寓翁梅方開萼綠桃已亞枝紅斟淺偏勞勸眠遲不受烘錦城春在眼何暇問蠶叢時四川李制置以榮州見辟辭之也某因用前韵", "paragraphs": ["寄榻高寒地，收心懶散翁。", "雞鳴虛室白，鴉起小窗紅。", "古操塵絃拂，新詩凍研烘。", "桃梅芳意覺，不是去年叢。"]}