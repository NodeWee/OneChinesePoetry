{"author": "洪咨夔", "period": "宋", "type": "诗", "title": "小雪前三日鍾冠之約余侍老人行山舟發後洪入杜塢自鄭蓋庵過閬山趨翔鳳山菁山徧覽楊墳秀園遂至何山道場山乘興薄吳興訪玉湖書院水晶境界而歸自戊子至庚子陰晴相半勝處輒徘徊賦詩飲酒偉哉觀也數詩見後 長橋渡", "paragraphs": ["溪流轉處兩三家，落落疎林淺淺沙。", "可是小春風物早，檐頭一束杜鵑花。"]}