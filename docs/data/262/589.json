{"author": "劉克莊", "period": "宋", "type": "诗", "title": "竹溪直院盛稱起予草堂詩之善暇日覽之多有可恨者因效顰作十首亦前人廣騷反騷之意內二十九首用舊題惟歲寒知松柏被褐懷珠玉三首效山谷餘十八首別命題或追錄少作並存于卷以訓童蒙之意 僧敲月下門", "paragraphs": ["古寺何年廢，松門月似冰。", "間然孰爲主，敲者只歸僧。", "地僻禪扃寂，天高兔魄升。", "周遊何處晚，剝啄有誰譍。", "未易分鄰燭，又難上佛燈。", "安知無島輩，開戶結詩盟。"]}