{"author": "劉克莊", "period": "宋", "type": "诗", "title": "昔與仙遊傅常博父子游從識其幼子方總角晚歸田里忽袖二詩見訪余開八秩君亦六十矣感歎之餘因次其韻  其二", "paragraphs": ["窗下陳編懶更窺，還丹難染鏡中絲。", "後生可畏前賢遠，妄校皆封老將奇。", "辟穀差賢東郭乞，歸耕莫待北山移。", "鳳凰池聽渠儂奪，不奪溪邊放鴨池。"]}