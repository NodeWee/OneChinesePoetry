{"author": "劉克莊", "period": "宋", "type": "诗", "title": "竹溪直院盛稱起予草堂詩之善暇日覽之多有可恨者因效顰作十首亦前人廣騷反騷之意內二十九首用舊題惟歲寒知松柏被褐懷珠玉三首效山谷餘十八首別命題或追錄少作並存于卷以訓童蒙之意 弄花香滿衣", "paragraphs": ["偶弄閑花久，春濃晚露晞。", "是誰設香供，終日滿人衣。", "戲把繁枝玩，常愁一片飛。", "疑薰沉水過，似惹御罏歸。", "若愛流芳遠，深憐逐臭非。", "平生好奇服，未忍改菲菲。"]}