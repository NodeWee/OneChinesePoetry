{"author": "劉克莊", "period": "宋", "type": "诗", "title": "竹溪直院盛稱起予草堂詩之善暇日覽之多有可恨者因效顰作十首亦前人廣騷反騷之意內二十九首用舊題惟歲寒知松柏被褐懷珠玉三首效山谷餘十八首別命題或追錄少作並存于卷以訓童蒙之意 笛裏關山月", "paragraphs": ["月裏誰橫笛，秋深戰壘閑。", "別吹新曲調，偏照舊關山。", "響激商飆起，聲隨隴水潺。", "遠傳邊塞外，高入廣寒間。", "解白嫦娥髮，能蒼壯士顔。", "倚樓人謾拜，何日凱歌還。"]}