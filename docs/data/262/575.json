{"author": "劉克莊", "period": "宋", "type": "诗", "title": "竹溪直院盛稱起予草堂詩之善暇日覽之多有可恨者因效顰作十首亦前人廣騷反騷之意內二十九首用舊題惟歲寒知松柏被褐懷珠玉三首效山谷餘十八首別命題或追錄少作並存于卷以訓童蒙之意 無絃琴", "paragraphs": ["□□□琴癖，淵明獨不然。", "所藏聊備物，欲拊更無絃。", "焦尾珍無價，朱絲絕有年。", "曾參徽外趣，肯向譜中傳。", "抱在王門下，彈於日影邊。", "兩生爲巧累，益見此翁賢。"]}