{"author": "王之道", "period": "宋", "type": "诗", "title": "歷陽倅蒙菴鄭公卒於位記歲在丁丑與僕有交承之契方來自鎮西而僕亦自安豐往邂逅於合肥驛中獲爲三日之款所談無非周易太玄老莊之書開警蒙昧多矣公平生學佛行一着端的不昧所謂毫髪無遺恨者僕老矣請從其後而爲浄土之游似不晚也作是詩以弔之  其二", "paragraphs": ["東晉陶元亮，西京董仲舒。", "高風敦薄俗，妙論見遺書。", "水石傷新窆，松篁慘舊廬。", "楞伽今在否，此道發眀初。"]}