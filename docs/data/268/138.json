{"author": "王之道", "period": "宋", "type": "诗", "title": "彦嘉通守當今之俊偉人也余心向慕之常以未獲識君爲恨茲因孔純老遂有邂逅之適其何幸如此將歸純老置酒餞别僕實預坐酒數行純老丐詩於彥嘉以記坐上笑談之樂頃刻掃數百言揮毫落紙雲烟飛動永叔所謂盈前盡珠璣一一難簡汰者殆謂是邪索鄙句不敢以固陋辭輒和北莊二詩奉呈  其一", "paragraphs": ["春寒不肯去，穀雨猶裌衣。", "溪流灔池塘，遠看綠生漪。", "識君恨不早，語離我心悲。", "行行欲何往，丞郡金房西。"]}