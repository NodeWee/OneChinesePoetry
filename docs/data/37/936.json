{"author": "王銍", "period": "宋", "type": "诗", "title": "與郭壽翁俱客錢塘壽翁歸吉州追餞至龍山白塔寺惜別悵然終日始登車而去既行旬日予得請廬山太平觀將歸隠浙東山中寄詩奉懷", "paragraphs": ["江邊孤寺舊曾經，重枉驪駒當短亭。", "落日催人心去住，東風回首淚飄零。", "魂歸但覺楓林黑，書就終期汗簡青。", "歸隠我無衝斗氣，相思時望少微星。"]}