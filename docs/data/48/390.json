{"author": "虞儔", "period": "宋", "type": "诗", "title": "往年分教是邦當芡實初出時每承沈君得遠少卿旋採以相餉其味芳鮮與市中所買者大不相侔至今尚能記憶近因與林子長語及之後乃蒙其分惠亟以絕句謝之今又承少卿和章但舊目錄不講恐亦似未安也", "paragraphs": ["溪毛秋後亟登盤，山色朝來併可餐。", "但得長爲南蕩客，何須索米向長安。"]}