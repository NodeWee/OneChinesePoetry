{"author": "吳則禮", "period": "宋", "type": "诗", "title": "予謫居荆南賦詩百餘篇書爲兩軸丙戌夏泛舟歸潤道由漢陽廖明略邀予飲于郎官湖因攜示之明略堅欲抄錄會予舟行甚速期以他日見歸不幸明略死矣此本不復可得今將可記者錄之忘者將復乞於渚宮諸友然平生作語老不自已又安用如許汙後人耳目乎因感而有作", "paragraphs": ["三年放逐臣，今復得歸去。", "夢已到南徐，船回正鳴櫓。"]}