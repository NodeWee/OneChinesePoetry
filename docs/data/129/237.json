{"author": "蘇軾", "period": "宋", "type": "诗", "title": "正月二十六日偶與數客野步嘉祐僧舍東南野人家雜花盛開扣門求觀主人林氏媼出應白髮青裙少寡獨居三十年矣感歎之餘作詩記之", "paragraphs": ["縹蔕緗枝出絳房，綠陰青子送春忙。", "涓涓泣露紫含笑，焰焰燒空紅佛桑。", "落日孤烟知客恨，短籬破屋爲誰香。", "主人白髮青裙袂，子美詩中黄四娘。"]}