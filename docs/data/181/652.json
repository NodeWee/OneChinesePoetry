{"author": "王安中", "period": "宋", "type": "诗", "title": "清明後一日出尋梨花先過城南資福僧舍脩竹森然即賦小詩盛道愛竹之意客摘詩語病予曰君自有竹何來此爲因作梨花解嘲蓋予故秋至魏未嘗見梨花盛時資福之句良率然也晚飲全福抵花下披取巨枝立植間坐歡甚徑醉乃知吾家子猷直與竹同迷耳亦爲作詩凡得三絕句  其二", "paragraphs": ["霜紅雪白不同時，春到騷人了未知。", "素艶底應成偃蹇，練裙縞袂且追隨。"]}