{"author": "蘇軾", "period": "宋", "type": "诗", "title": "有言郡東北荆山下可以溝畎積水因與吳正字王戶曹同往相視以地多亂石不果還遊聖女山山有石室如墓而無棺槨或云宋司馬桓魋墓二子有詩次其韵二首  其一", "paragraphs": ["側手區區豈易遮，奔流一瞬卷千家。", "共疑智伯初圍趙，猶有張湯欲漕斜。", "已坐迂疏來此地，分將勞苦送生涯。", "使君下策真堪笑，隠隠驚雷響踏車。"]}