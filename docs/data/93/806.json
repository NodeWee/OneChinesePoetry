{"author": "蘇軾", "period": "宋", "type": "诗", "title": "回先生過湖州東林沈氏飲醉以石榴皮書其家東老庵之壁云西鄰已富憂不足東老雖貧樂有餘白酒釀來因好客黄金散盡爲收書西蜀和仲聞而次其韵三首東老沈氏之老自謂也湖人因以名之其子偕作詩有可觀者  其三", "paragraphs": ["淒涼雨露三年後，仿佛塵埃數字餘。", "至用榴皮緣底事，中書君豈不中書。"]}