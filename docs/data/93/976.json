{"author": "蘇軾", "period": "宋", "type": "诗", "title": "子由將赴南都與余會宿於逍遥堂作兩絕句讀之殆不可爲懷因和其詩以自解余觀子由自少曠達天資近道又得至人養生長年之訣而余亦竊聞其一二以爲今者宦游相別之日淺而異時退休相從之日長既以自解且以慰子由云  其二", "paragraphs": ["但令朱雀長金花，此別還同一轉車。", "五百年間誰復在，會看銅狄兩咨嗟。"]}