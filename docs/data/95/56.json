{"author": "李之儀", "period": "宋", "type": "诗", "title": "再領玉局昔東坡翰林作詩送戴蒙有玉局他年第幾人之句後自嶺外歸遂領玉局予復官亦得之坡今亡矣悵然有懷", "paragraphs": ["東坡因地夙相親，玉局終爲繼戴人。", "祿仕豈知承末軌，恩光又許襲前塵。", "青蠅附驥元非援，白玉無瑕晚更真。", "泉下有靈應首肯，不隨凡劣易緇磷。"]}