{"author": "卢祖皋", "period": null, "type": "词", "title": "木兰花慢", "paragraphs": ["向蒲江佳处，报新葺、小亭轩。", "有碧嶂青池，幽花瘦竹，白鹭苍烟。", "年华再周甲子，对黄庭、心事只け然。", "都占壶天岁月，便成行地神仙。", "十年。", "微禄萦牵。", "梦绕浙东船。", "更吾庐才喜，篱尽剖，门巷初全。", "何时归来拜寿，尽团栾、笑语玉尊前。", "吟寄疏梅驿外，思随飞雁行边。"]}