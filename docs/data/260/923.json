{"author": "趙蕃", "period": "宋", "type": "诗", "title": "七月十有五夜一再夢故舒州使君侍御公宛如平生且於其案間得若紙若繒者一沓皆公所書或印者繙之有如幟者三有曰苛政曰贓吏忘其一焉問傍立者以何所用云始朝議欲遣公爲某使故建此云覺而賦詩四絕  其一", "paragraphs": ["誰云死別已吞聲，此恨何年得遽平。", "林響風聲雨蕭瑟，敗人殘夢欲殘更。"]}