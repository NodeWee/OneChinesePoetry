{"author": "趙蕃", "period": "宋", "type": "诗", "title": "七月十有五夜一再夢故舒州使君侍御公宛如平生且於其案間得若紙若繒者一沓皆公所書或印者繙之有如幟者三有曰苛政曰贓吏忘其一焉問傍立者以何所用云始朝議欲遣公爲某使故建此云覺而賦詩四絕  其二", "paragraphs": ["一夕安能再與俱，話言寧覺死生殊。", "幟書更識埋輪志，生有不忘如是夫。"]}