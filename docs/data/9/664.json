{"author": "周密", "period": null, "type": "词", "title": "木兰花慢", "paragraphs": ["塔轮分断雨，倒霞影、漾新晴。", "看满鉴春红，轻桡占岸，叠鼓收声。", "帘旌。", "半钩待燕，料香浓、径远趱蜂程。", "芳陌人扶醉玉，路旁懒拾遗簪。", "郊。", "未厌游情。", "云暮合、谩消凝。", "想罢歌停舞，烟花露柳，都付栖莺。", "重。", "已催凤钥，正钿车、绣勒入争门。", "银烛擎花夜暖，禁街淡月黄昏。"]}