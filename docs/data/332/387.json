{"author": "岳珂", "period": "宋", "type": "诗", "title": "至鄂期年以饟事不給於詩己亥夏五廿有八日始解維雪錦夜宿興唐寺繁星滿天四鼓遂行日初上已抵滸黄洲幾百里矣午後南風薄岸舟屹不能移延緣葭葦間至莫不得去始作紀事十解呈舊幕諸公  其三", "paragraphs": ["蕭蕭衰髮倚西風，兩岸青山盡識儂。", "東去西來緣底事，祇應添得一龍鍾。"]}