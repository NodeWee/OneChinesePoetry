{"author": "岳珂", "period": "宋", "type": "诗", "title": "予以謬作數種并總所奏藁遺參贊高紫微聞以閲讀未及賜報平日正病無人爲過目者茲不特餉所有別白半生漫浪筆研間爲不虛矣因贈二首  其二", "paragraphs": ["涉筆牛腰倦不支，餘工那復到新詩。", "殷雷秧綠又期月，指日棗紅能幾時。", "自古兵財無上策，于今社稷寄西陲。", "入郛及國均危道，勿謂君侯不敢知。"]}