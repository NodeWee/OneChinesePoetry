{"author": "岳珂", "period": "宋", "type": "诗", "title": "至鄂期年以饟事不給於詩己亥夏五廿有八日始解維雪錦夜宿興唐寺繁星滿天四鼓遂行日初上已抵滸黄洲幾百里矣午後南風薄岸舟屹不能移延緣葭葦間至莫不得去始作紀事十解呈舊幕諸公  其六", "paragraphs": ["一缾一錫一團蒲，到得今年一物無。", "桑下勿興三宿念，古人不食武昌魚。"]}