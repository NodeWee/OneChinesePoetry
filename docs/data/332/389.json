{"author": "岳珂", "period": "宋", "type": "诗", "title": "至鄂期年以饟事不給於詩己亥夏五廿有八日始解維雪錦夜宿興唐寺繁星滿天四鼓遂行日初上已抵滸黄洲幾百里矣午後南風薄岸舟屹不能移延緣葭葦間至莫不得去始作紀事十解呈舊幕諸公  其五", "paragraphs": ["宵聲傳柝重城閉，曉漏迷鐘古寺荒。", "仰看繁星垂四野，不知身世變炎涼。"]}