{"author": "岳珂", "period": "宋", "type": "诗", "title": "徽宗皇帝臨右軍蘭亭序御書贊", "paragraphs": ["太霄帝君升壽丘，夢中靈篆垂鸞虯。", "翩然下作八極游，赤符羽蓋臨中州。", "神機天縱凌□□，日□月□孕□□。", "□□殿前卷罳罘，□□□□侍衛休。", "昭回雲漢光正浮，萬象不足供雕鎪。", "蘭亭當日禊事修，筆力一挽回千牛。", "不特字健文亦遒，蕭統作選棄不收。", "藿羹詎識羅珍羞，掎摭碔砆遺琳球。", "帝謂□□予欲□，巨筆霞練扶斗輈。", "寫成斜月輝瓊樓，群真鵠立光射眸。", "六丁雷電不可求，倏忽一瞬三千秋。", "長安千門曲江頭，柳色曾繫金□□。", "天涯恭覽涕泗流，蒼梧叫□□□愁。"]}