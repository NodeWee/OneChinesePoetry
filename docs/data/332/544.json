{"author": "岳珂", "period": "宋", "type": "诗", "title": "予老病倦煩入山兩月頗得靜中趣良月六日趙南仲端明朱子明戶部曾編摩忽皆專介王囦衜諸人亦來而東老姪自石門至閣皂劉道士又以詩卷爲贄戲成", "paragraphs": ["鼓鐘不合饗鶢鶋，人事何因到野廬。", "玉節金臺新貴字，寶章琰刻故交書。", "葛冠道士重溫卷，芝砌郎君亦下車。", "忽憶蘇州風雨夕，空山落葉昔何如。"]}