{"author": "文彥博", "period": "宋", "type": "诗", "title": "熙寧癸丑季冬十有三日某被旨謝雪於濟祠已事與秘書監光祿卿直史館太常少卿屯田郎中祕書丞同遊枋口泛舟沁水至峴石而登岸歷觀巖谷間前賢之題名翌日遊化成寺以車渡沁回入盤谷窮覽山水之嘉處由燕川而歸 盤谷作 其一", "paragraphs": ["昔有幽棲士，茲焉遂考槃。", "驚眠澗泉響，醒酒谷風寒。", "列岫開窗見，冥鴻倚杖觀。", "韓文傳已久，合在翠巖刊。"]}