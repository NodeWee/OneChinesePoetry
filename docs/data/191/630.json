{"author": "文彥博", "period": "宋", "type": "诗", "title": "某天聖四年叨充鄉賦明道二年夏假副車於本郡今年夏忝外計於本道寔嗣世職八月行部率遵故常鄉老懽迎邀留累日徘徊舊地追惟疇曩因成拙詩二章題於行署", "paragraphs": ["不才惟侍高門慶，奕世皆爲外計臣。", "鄉老相逢頻教我，盡忠思孝報君親。", "昔年鄉賦議興賢，曾接諸君硯席間。", "屈指歲華逾一紀，錦衣懷綬過稽山。"]}