{"author": "薛嵎", "period": "宋", "type": "诗", "title": "普覺院登上人房老梅擅名滋久昔四靈與其先師道公方公遊賦詠盈紙距今三世矣余每至其所輒徘徊不忍去登亦對坐不倦有前輩之風槐逕弟拉同遊者賦詩因用其韻俾登藏之庶不愧昔日爾  其一", "paragraphs": ["年年心與雪霜期，一點寒生古樹枝。", "昨夜故人相問信，隔窗無月坐移時。"]}