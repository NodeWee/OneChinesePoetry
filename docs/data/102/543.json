{"author": "家鉉翁", "period": "宋", "type": "诗", "title": "前歲上元與趙任卿寓臨安追逐甚樂今年同在建溪任卿先赴郡席小雪忽作且知早筵遂散獨坐無聊因得二詩却寄  其一", "paragraphs": ["山城燈火已蕭然，掃巷遊人更雪天。", "厭聽落梅翻永夜，喜看飛絮卜豐年。", "狂隨戲蝶裝羅髻，巧逐纖腰上舞筵。", "明日瑶階對瓊樹，會須微月與爭妍。"]}