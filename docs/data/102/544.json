{"author": "家鉉翁", "period": "宋", "type": "诗", "title": "前歲上元與趙任卿寓臨安追逐甚樂今年同在建溪任卿先赴郡席小雪忽作且知早筵遂散獨坐無聊因得二詩却寄  其二", "paragraphs": ["沙河紅燭暮爭然，花市清簫夜徹天。", "客舍風光如昨夢，帝城歌酒又經年。", "老僧强作琉璃供，上客先逢玳瑁筵。", "不許裴郎同夜飲，新粧月底爲誰妍。"]}