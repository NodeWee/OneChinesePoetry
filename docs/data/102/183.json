{"author": "薛嵎", "period": "宋", "type": "诗", "title": "普覺院登上人房老梅擅名滋久昔四靈與其先師道公方公遊賦詠盈紙距今三世矣余每至其所輒徘徊不忍去登亦對坐不倦有前輩之風槐逕弟拉同遊者賦詩因用其韻俾登藏之庶不愧昔日爾  其二", "paragraphs": ["四靈歿後誰知己，惟有清香滿舊枝。", "頭白山僧猶愛客，爲曾親見老師時。"]}