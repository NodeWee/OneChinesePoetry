{"author": "家鉉翁", "period": "宋", "type": "诗", "title": "西州舊俗每當立春前後以巢菜作餠互相招邀名曰東坡餠頃在燕嘗有詩云西州最重眉山餠冬後春前無別羞今度燕山試收拾中間惟欠一元修元修即巢菜之別號蓋豌豆菜也東坡故人巢元修嘗致其種於黄岡下因得名元修南方有之燕中無此種余來河間再見立春感舊事用前韻  其三", "paragraphs": ["凄凉如在黄岡下，苦淡從教鄰壁羞。", "擬向城隅問耕稼，鋤犂闕壞不堪修。"]}