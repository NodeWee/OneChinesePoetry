{"author": "錢時", "period": "宋", "type": "诗", "title": "花頭巡檢先君紀之詳矣孝女鄉女子騎虎以救親今汝灘下有孝女石即其處也鄉之得名以此然則汝灘舊名女灘米坑舊名女坑皆當仍舊不可改也吾鄉有此二事宜廟而祭之以表勵風俗因成一絕道余所志云", "paragraphs": ["花頭巡檢駡賊死，蓬首女兒騎虎號。", "安得邦人百世祀，巍巍忠孝配顔曹。"]}