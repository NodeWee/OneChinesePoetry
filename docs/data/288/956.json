{"author": "蘇過", "period": "宋", "type": "诗", "title": "張幾仲被召還朝其幕府趙承之送行至漳水用杜子美詩爲韻作詩十篇既還孫志康亦取其韻追送過方官並門因幾仲之來遂得諸公相遇今幕府例罷不能無離索之意故亦用此韻見意  其五", "paragraphs": ["君從河朔來，言尋子桑飯。", "蹉𨇤自忘形，請交不敢憚。", "念君青雲士，我是江湖散。", "共爲逍遙游，未用相推挽。"]}