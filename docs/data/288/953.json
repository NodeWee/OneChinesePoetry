{"author": "蘇過", "period": "宋", "type": "诗", "title": "張幾仲被召還朝其幕府趙承之送行至漳水用杜子美詩爲韻作詩十篇既還孫志康亦取其韻追送過方官並門因幾仲之來遂得諸公相遇今幕府例罷不能無離索之意故亦用此韻見意  其二", "paragraphs": ["承明用儒將，那知有程李。", "坐制犬羊羣，泥封一丸耳。", "平生晉公子，從者皆國士。", "誰爲彀中游，狐趙何難擬。"]}