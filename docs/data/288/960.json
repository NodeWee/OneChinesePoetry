{"author": "蘇過", "period": "宋", "type": "诗", "title": "張幾仲被召還朝其幕府趙承之送行至漳水用杜子美詩爲韻作詩十篇既還孫志康亦取其韻追送過方官並門因幾仲之來遂得諸公相遇今幕府例罷不能無離索之意故亦用此韻見意  其九", "paragraphs": ["我營潩水居，晏子近市隘。", "聞公欲卜鄰，會筑于門大。", "暫爲蒼生留，行作歸途戒。", "從此敢言交，紵衣仍縞带。"]}