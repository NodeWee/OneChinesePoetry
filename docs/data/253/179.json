{"author": "劉禹錫", "period": "唐", "type": "诗", "title": "途次華州陪錢大夫登城北樓春望因覩李崔令狐三相國唱和之什翰林舊侶繼踵華城山水清高鸞鳳翔集皆忝宿眷遂題此詩", "paragraphs": ["城樓四望出風塵，見盡關西渭北春。", "百二山河雄上國，一雙旌斾委名臣。", "壁中今日題詩處，天上同時草詔人。", "莫怪老郎呈濫吹，宦途雖別舊情親。"]}