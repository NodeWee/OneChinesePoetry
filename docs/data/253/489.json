{"author": "劉禹錫", "period": "唐", "type": "诗", "title": "揚州春夜李端公益張侍御登段侍御平路密縣李少府畼秘書張正字復元同會於水館對酒聯句追刻燭擊銅缽故事遲輒舉觥以飲之逮夜艾羣公沾醉紛然就枕余偶獨醒因題詩於段君枕上以志其事", "paragraphs": ["寂寂獨看金燼落，紛紛只見玉山頽。", "自羞不是高陽侶，一夜星星騎馬回。"]}