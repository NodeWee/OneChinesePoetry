{"author": "蘇軾", "period": "宋", "type": "诗", "title": "遊寶雲寺得唐彥猷爲杭州日送客舟中手書一絕句云山雨霏微不滿空畫船來往疾輕鴻誰知獨卧朱簾裏一榻無塵四面風明日送彥猷之子坰赴鄂州舟中遇微雨感歎前事因和其韵作兩首送之且歸其書唐氏  其二", "paragraphs": ["出處榮枯一笑空，十年社燕與秋鴻。", "誰知白首長河路，還卧當時送客風。"]}