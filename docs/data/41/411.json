{"author": "蘇軾", "period": "宋", "type": "诗", "title": "子由在筠作東軒記或戲之爲東軒長老其婿曹煥往筠余作一絕句送曹以戲子由曹過廬山以示圓通慎長老慎欣然亦作一絕送客出門歸入室趺坐化去子由聞之仍作二絕一以答余一以答慎明年余過圓通始得其詳乃追次慎韵  其二", "paragraphs": ["大士何曾有生死，小儒底處覓窮通。", "偶留一鷄千山上，散作人間萬竅風。"]}