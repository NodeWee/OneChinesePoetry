{"author": "劉學箕", "period": "宋", "type": "诗", "title": "紫溪莊舍讀癸丑壁間舊題轉眼忽十八年同遊十不存一滋蘭弟亦作古人拂拭灑涕幾不能去因誦歐公詩云人昔共遊今有幾樹猶如此我何堪以是爲韻感懷成十四章庚午四月中澣  其七", "paragraphs": ["屈指友于，祇今存幾。", "自仲之去，失此奇偉。", "言不勝情，心旌憤悱。", "哀哉蒼天，雨淚如洗。"]}