{"author": "劉學箕", "period": "宋", "type": "诗", "title": "紫溪莊舍讀癸丑壁間舊題轉眼忽十八年同遊十不存一滋蘭弟亦作古人拂拭灑涕幾不能去因誦歐公詩云人昔共遊今有幾樹猶如此我何堪以是爲韻感懷成十四章庚午四月中澣  其一三", "paragraphs": ["念昔考槃，碩人之薖。", "琴豆觴酒，寤寐笑歌。", "逝者弗返，涕泗滂沱。", "念彼不樂，傷如之何。"]}