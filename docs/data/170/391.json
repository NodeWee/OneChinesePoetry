{"author": "劉學箕", "period": "宋", "type": "诗", "title": "紫溪莊舍讀癸丑壁間舊題轉眼忽十八年同遊十不存一滋蘭弟亦作古人拂拭灑涕幾不能去因誦歐公詩云人昔共遊今有幾樹猶如此我何堪以是爲韻感懷成十四章庚午四月中澣  其四", "paragraphs": ["念昔童稚，汎然若舟。", "惟我與君，孤詣同修。", "博文約禮，匪遨匪遊。", "子方盛年，遽赴玉樓。"]}