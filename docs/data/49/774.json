{"author": "喻良能", "period": "宋", "type": "诗", "title": "予卧病數日意思殊昏昏中秋强起陪老人把酒對月不敢濡唇吻思去歲在當塗試院與諸公飲酒賦詩又一載矣因成長句", "paragraphs": ["楚水塗山各一涯，今年還是去年時。", "古來明月皆如此，我試停杯一問之。", "丹桂飄香知有子，飛烏遶樹似無枝。", "直須看到冰輪昃，忍負姮娥隔歲期。"]}