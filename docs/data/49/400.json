{"author": "史堯弼", "period": "宋", "type": "诗", "title": "乙丑中秋與山僧數輩自虎邱靈巖泛太湖登洞庭東山曰翠峰望湖中羣山高下出沒如大圓鏡見百千萬億青螺髻然瑰瑋絕特蓋入眼未之見恨風作不能過西山睹林屋洞天之勝然已得其彷彿矣  其一", "paragraphs": ["太湖三萬六千頃，如今試吞無一毛。", "目力未應論近遠，泰山之本只秋毫。"]}