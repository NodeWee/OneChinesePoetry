{"author": "王明清", "period": "宋", "type": "诗", "title": "紹興乙卯張安國爲右史明清與仲信兄梁舉善郭世禎李大正李泳多館於安國家春日諸友同遊西湖至普安寺於窗間得玉釵半股青蚨半文想是遊人歡洽所分偶遺之者各賦詩以紀其事", "paragraphs": ["凄凉寶鈿初分際，愁絕清光欲破時。", "留與人間作佳話，綠窗瓊戶老蛛絲。"]}