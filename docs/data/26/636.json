{"author": "汪炎昶", "period": "宋", "type": "诗", "title": "友人俞伯初夢余立懸崖飛瀑之下謂曰吾緣澗曲折而來泉聲忽左忽右子其爲我賦所未能伯初即句曰石根行步轉耳畔水聲移遂足成短篇見示次韻答之", "paragraphs": ["事往孰非夢，豈必夢見之。", "安知非携手，勝處真哦詩。", "而子以爲夢，確固不可移。", "竟亦莫能辨，鴉影橫空陂。"]}