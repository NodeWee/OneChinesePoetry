{"author": "汪炎昶", "period": "宋", "type": "诗", "title": "食筍", "paragraphs": ["乃□驀躍玻璃寒，體被頑甲流腥涎。", "甦槁爲穰功莫論，帝曰報汝後嗣蕃。", "或居渭水或淇園，一派逃入荒磯灣。", "厥後生子子生孫，頭角嶄然闖吾藩。", "拂雲力鬰數寸間，精液不洩真味全。", "祝融玄冥效駿奔，茭心蘆芽靦以慚。", "竹葉與汝本同根，以膠投漆無間言。", "當家清風洒乾坤，不敢涴以葷與羶。"]}