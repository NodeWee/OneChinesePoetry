{"author": "蘇舜欽", "period": "宋", "type": "诗", "title": "某爲世所棄困居於蘇平生交遊過門不顧長安侍讀葉丈不以秦吳之遠高下之隔閔此窮悴特貺以詩然韻險句奇不可攀續仰酬高誼强抉蕪音", "paragraphs": ["公鎮西都擁劇權，遠嗟窮苦寄新篇。", "氣雄迥出關河外，句險空驚魚鳥前。", "玉帳夜嚴兵似水，茅齋春靜草如烟。", "才愚榮悴皆殊絕，自笑相酬更斐然。"]}