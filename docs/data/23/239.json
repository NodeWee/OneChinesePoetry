{"author": "張方平", "period": "宋", "type": "诗", "title": "興州長舉縣西二十里閣道立表曰飛石閣告往來者急度勿停予赴益部興州將吏來迎皆至長舉因訪老吏飛石之狀云昔嘗有之亦飄風暴雨之時也予望山頂皆已墾耕而行人熟虛名至是皆馳過因成一絕", "paragraphs": ["蜀道循山多險巇，行人獨此策征羈。", "人情多爲虛名怯，鶴唳風聲走老氐。"]}