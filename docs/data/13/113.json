{"author": "柳永", "period": null, "type": "词", "title": "送征衣", "paragraphs": ["过韶阳。", "璇枢电绕，华渚虹流，运应千载会昌。", "罄寰宇、荐殊祥。", "吾皇。", "诞弥月，瑶图缵庆，玉叶腾芳。", "并景贶、三灵眷，挺英哲、掩前王。", "迂年年、嘉节清和，颁率土称觞。", "无间要荒华夏，尽万里、走梯航。", "彤庭舜张大乐，禹会群方。", "行。", "望上国，山呼鳌，遥炉香。", "竟就日、瞻云献寿，指南山、等无疆。", "愿巍巍、宝历鸿基，齐天地遥长。"]}