{"author": "李冠", "period": null, "type": "词", "title": "六州歌头", "paragraphs": ["秦亡草昧，刘项起吞并。", "鞭寰宇。", "驱龙虎。", "扫枪。", "斩长鲸。", "雪染中原战。", "视馀耳，皆鹰犬。", "平祸乱。", "归炎汉。", "势奔倾。", "兵散月明。", "风急旌旗乱，刁斗三更。", "共虞姬相对，泣听楚歌声。", "玉帐魂惊。", "泪盈盈。", "念花无主。", "凝愁苦。", "挥雪刃，掩泉扃。", "时不利。", "骓不逝。", "困阴陵。", "叱追兵。", "呜喑摧天地，望归路，忍偷生。", "功盖世，何处见遗灵。", "江静水寒烟冷，波纹钿、古木凋零。", "遣行人到此，追念益伤情。", "胜负难凭。"]}