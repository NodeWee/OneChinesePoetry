{"author": "釋遵式", "period": "宋", "type": "诗", "title": "每日念佛懺悔發願文", "paragraphs": ["我今稱念阿彌陀，真實功德佛名號。", "惟願慈悲垂攝受，證知懺悔及所願。", "我昔所造諸惡業，皆由無始貪嗔癡。", "從身□意之所生，一切我今皆懺悔。", "願我臨欲命終時，盡除一切諸障礙。", "面見彼佛阿彌陀，即得往生安樂剎。", "彼佛衆會咸清浄，我時於勝蓮華生。", "親見如來無量光，現前授我菩提記。", "蒙彼如來授記已，化身無數百俱胝。", "知力廣大徧十方，普利一切衆生界。"]}