{"author": "文偃", "period": "唐", "type": "诗", "title": "十二時歌", "paragraphs": ["夜半子，愚夫說相似。", "鷄鳴丑，癡人捧龜首。", "平旦寅，曉何人。", "日出卯，韓情枯骨咬。", "食時辰，歷歷明機是悟（《古尊宿語當》卷十五引作「悮」）真。", "禺中巳，去來南北子。", "日南午，認向途中苦。", "日昳未，夏逢說寒氣。", "晡時申，張三李四會言真。", "日入酉，恒機何得守。", "黃昏戌，看見時光誰受屈。", "人定亥，直（一作「真」）得分明沉苦海。", "（見《大正新修大藏經》第四十七冊宋僧守堅集《雲門匡真禪師廣錄》卷上。", "此條承王小盾同志告知。", "）。"]}