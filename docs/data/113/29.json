{"author": "金地藏", "period": "唐", "type": "诗", "title": "酬惠米詩", "paragraphs": ["棄却金鑾衲布衣，修身浮海到華西。", "原身自是皇太子，慕道相逢柯用之。", "未敢叩門求地語，昨叨送米續晨炊。", "而今飱食黃精飯，腹飽忘思前日飢。", "（以上《嘉靖池州府志》九）（〖1〗周贇《九華山志》卷十考訂此詩與李白次韻詩皆爲僞作，其說云：「無論太白時未有次韻之習，金地藏未爲天子第，此等詩真令人見而欲嘔。", "曾學爲詩者亦不鄙俚至此，此幷未嘗學爲詩而托名太白地藏者也。", "」幷據費冠卿《化城寺記》，考金地藏爲新羅王子而非世子，卒于貞元十一年，壽九十九，應生於武后神功元年。", "）。"]}