{"author": "蜀宮人", "period": "唐", "type": "诗", "title": "月夜吟（李西美帥成都，士人陳甲館於便齋。月夜有危髻古衣裳婦人數輦，笑語花圃中，有甚麗者誦詩云云。忽不見。今府第，故蜀宮，豈當時宮女猶有鬼耶？） 二", "paragraphs": ["小雨廉纖梅子黃，晚雲收盡月侵廊。", "樹陰把酒不成醉，何處無情枉斷腸。", "（《全五代詩》六十引《聞見後錄》）（〖1〗見《邵氏聞見後錄》卷三十。", "李璆，字西美，紹興中帥蜀。", "）。"]}