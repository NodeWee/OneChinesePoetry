{"author": "朱子奢", "period": "唐", "type": "诗", "title": "五言早秋侍宴應詔", "paragraphs": ["殿閣炎光盡，池臺爽氣歸。", "荷香風裏歇，樹影日中衰。", "蟬聲出林散，鳥路入雲飛。", "承恩方未極，無田駐落暉。", "（見貴陽陳田影刻本日本尾張國真福寺藏唐卷子本《翰林學士集》）（按：此詩已收入張步雲《唐代逸詩輯存》。", "《翰林學士集》收唐貞觀間君臣唱和詩六十首，集名爲後人臆加。", "據拙考，此集實爲《許敬宗集》卷二的殘卷。", "）。"]}