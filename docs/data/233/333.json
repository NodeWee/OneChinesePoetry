{"author": "釋居簡", "period": "宋", "type": "诗", "title": "唐人劉長卿送徹上人歸越云禪客無心杖錫還沃洲深處草堂閑身隨弊履經殘雪手綻寒衣入舊山獨向青山依樹下空留明月在人間那堪別後長相憶雲水蒼蒼但閑關洪義二上人請次韻歸山陰", "paragraphs": ["行雲流水去仍還，多費清游少費閑。", "缺處欲修前夜月，燒痕旋補去年山。", "榻仍拂拭懸空壁，猿自歸來守半閒。", "寂寞東家老茅屋，平安幾日到松關。"]}