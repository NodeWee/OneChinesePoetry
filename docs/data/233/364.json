{"author": "釋居簡", "period": "宋", "type": "诗", "title": "西余庭犀合抱强半不下西湖劉寺雙桂已厄於嘉定十二年打十方之初信夫主僧元粹之忍也余在北山作詩援之云翠華幾度樹邊來手壓芳枝內苑栽且看傳燈金粟面小留殘馥點蒼苔兩唐律賦西余吊劉寺云  其二", "paragraphs": ["蛻俗風標與月分，競攀爭擷到仍雲。", "弗知薌國有喬木，大似幽居無此君。", "葉密聽他嫌不韻，根盤如許合空羣。", "四朝雨露金刀寺，兩樹前年夭斧斤。"]}