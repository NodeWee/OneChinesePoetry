{"author": "釋德洪", "period": "宋", "type": "诗", "title": "余嘗問無盡居士曰往問悦公參素侍者有何言句無盡居士曰見悦說昔素問無爲如何說悦擬開口素大笑悦當有省宣師爲侍者余于叢林三見之矣政和元年又會于顯忠寺且欲歸江南作三偈送之  其一", "paragraphs": ["青山自在人情外，白業空消𡋯土中。", "歲晚一帆江海去，群飛争看刺天鴻。"]}