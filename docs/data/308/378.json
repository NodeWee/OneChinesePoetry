{"author": "釋德洪", "period": "宋", "type": "诗", "title": "夏日睡起步至新豐亭觀雲菴墨妙與僧坐松下作五詩明日阿振試沐華矮牋請錄之因序焉五月十六日大熱亭上忽雨如翻盆枕書而寢乃覺日向夕隔墻荷氣俱風而至卧見窗間遠峰點點可數爲之詩曰", "paragraphs": ["疏牖慵自分山翠，矮墻不隔荷香。", "睡美不知雨過，覺来一有微凉。"]}