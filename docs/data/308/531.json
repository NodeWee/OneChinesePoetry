{"author": "釋德洪", "period": "宋", "type": "诗", "title": "余嘗問無盡居士曰往問悦公參素侍者有何言句無盡居士曰見悦說昔素問無爲如何說悦擬開口素大笑悦當有省宣師爲侍者余于叢林三見之矣政和元年又會于顯忠寺且欲歸江南作三偈送之  其二", "paragraphs": ["素公死後閑名在，末後句如黄石書。", "殺盡英雄人不見，子房兩眼似愁胡。"]}