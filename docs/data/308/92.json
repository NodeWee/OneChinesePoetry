{"author": "釋德洪", "period": "宋", "type": "诗", "title": "徐師川罪余作詩多恐招禍因焚去筆硯入居九峰投老菴讀高僧曇諦傳忽作數語是足成之以寄師川師川讀之想亦見赦二首  其一", "paragraphs": ["歸来卧起有餘適，老去消磨無雜緣。", "門外不知何歲月，夢中亦覺在雲泉。", "千年高道誰酬價，一世清閑我賣錢。", "安得道人江北去，此詩先錄寄師川。"]}