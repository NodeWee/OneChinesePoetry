{"author": "方回", "period": "宋", "type": "诗", "title": "送前歙黟楚□□五首  其五", "paragraphs": ["儒者書隠公，昔持浙西節。", "按一青溪令，聞者膽爲裂。", "先聲到江東，庶亦有旌別。", "似聞復留中，駸駸管喉舌。", "君可持我詩，叩門細自列。", "貪吏劇百巧，廉吏抱一拙。", "拙廉名弗彰，巧貪位深竊。", "何啻萬蚊虻，日咂生民血。", "我老死已近，分甘糧欲絕。", "此公能薦君，長鬣幸未雪。"]}