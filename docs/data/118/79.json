{"author": "白居易", "period": "唐", "type": "诗", "title": "木蓮樹生巴峽山谷間巴民亦呼爲黃心樹大者高五丈涉冬不凋身如青楊有白文葉如桂厚大無脊花如蓮香色豔膩皆同獨房蘂有異四月初始開自開迨謝僅二十日忠州西北十里有鳴玉谿生者穠茂尤異元和十四年夏命道士母丘元志寫惜其遐僻因題三絕句云 三", "paragraphs": ["已愁花落荒巖底，復恨根生亂石間。", "幾度欲移移不得，天教拋擲在深山。"]}