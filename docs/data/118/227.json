{"author": "白居易", "period": "唐", "type": "诗", "title": "予與故刑部李侍郎早結道友以藥術爲事與故京兆元尹晚爲詩侶有林泉之期周歲之間二君長逝李住曲江北元居昇平西追感舊遊因貽同志", "paragraphs": ["從哭李來傷道氣，自亡元後減詩情。", "金丹同學都無益，水竹鄰居竟不成。", "月夜若爲遊曲水，花時那忍到昇平。", "如年七十身猶在，但恐傷心無處行。"]}