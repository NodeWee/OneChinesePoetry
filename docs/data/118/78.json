{"author": "白居易", "period": "唐", "type": "诗", "title": "木蓮樹生巴峽山谷間巴民亦呼爲黃心樹大者高五丈涉冬不凋身如青楊有白文葉如桂厚大無脊花如蓮香色豔膩皆同獨房蘂有異四月初始開自開迨謝僅二十日忠州西北十里有鳴玉谿生者穠茂尤異元和十四年夏命道士母丘元志寫惜其遐僻因題三絕句云 二", "paragraphs": ["紅似燕支膩如粉，傷心好物不須臾。", "山中風起無時節，明日重來得在無。"]}