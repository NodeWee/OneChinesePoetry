{"author": "汪元量", "period": "宋", "type": "诗", "title": "幽州月夜酒邊賦西湖月", "paragraphs": ["西湖月，光皎潔，曾照錢王九重闕。", "錢王歌舞戀春風，月亦有情光不歇。", "一朝歌舞成塵土，斷礎荒宮走狐兔。", "月亦傷心不肯明，人亦吞聲淚如雨。", "西湖月，幾度圓，幾度缺。", "人生南北岐路多，幾度相逢幾度別。", "去年月圓時，我在西湖十里荷花香，□□月吞酒巵。", "今年月缺時，我在燕山萬里來□□，□酒招月來。", "勸月酒一杯，我酒飲盡□□□□□□飲，胡爲乎來哉。", "停杯問月月變色，嫌□□□□□窄。", "人生如白駒之過隙，若不痛飲真可惜。", "□□□物如流水，何如月照金樽裏。", "首陽二子忍□□，□丘盜跖成螻蟻。", "我有長鯨吸川口，倒挽銀河添我酒。", "我酒千年飲不乾，月光與我長相守。", "酒酣拔劍斫地歌，錢王宮闕生白波。", "西湖月，光更多，有酒不飲將如之何。"]}