{"author": "徐瑞", "period": "宋", "type": "诗", "title": "修禊後三日與仲退坐小齋煖雨初歇忽聞異香於是花事已罷春在塵土意其爲草木暢茂有自然之香而卒莫詰其所從來明日仲退以心清聞妙香爲韻作五詩奉次一噱  其五", "paragraphs": ["何年有野人，聞香未肯忘。", "世俗誇富貴，爭費柟櫖黄。", "我雖一掃空，奈此風韻長。", "一笑與神遇，底用譜異香。"]}