{"author": "徐瑞", "period": "宋", "type": "诗", "title": "修禊後三日與仲退坐小齋煖雨初歇忽聞異香於是花事已罷春在塵土意其爲草木暢茂有自然之香而卒莫詰其所從來明日仲退以心清聞妙香爲韻作五詩奉次一噱  其二", "paragraphs": ["金華太史公，隠几降心兵。", "濛濛香事已，吟事方施行。", "我方慕高致，澹境奇趣生。", "不知何從來，乃有如許清。"]}