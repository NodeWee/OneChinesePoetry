{"author": "權德輿", "period": "唐", "type": "诗", "title": "丙庚歲苦貧戲題", "paragraphs": ["清朝起藜牀，雪霜對枯籬。", "家人來告予，今日無晨炊。", "鹺醯一已整，薪炭固難期。", "厚生彼何人，工拙各異宜。", "間歲從使檄，親賓苦川馳。", "雖非悖而[入]□，[與出]□□常相随。", "吳門與南畝，頗亦持鎡基。", "有時[遇豐年]□□□，歲計猶不支。", "顏淵諒賢人，陋巷能自怡。", "[中憶裴]□□□子野，泰然傾薄糜。", "愧非古人心，戚戚愁[朝飢]□□。", "[近]□古猶不及，太上那可希。", "奈何時風扇，使[我正性]□□□衰。", "巧智競憂勞，展轉生澆漓。", "吾觀黃金[印]□，[未]□勝青松枝。", "麤令有魚菽，豈復求輕肥。", "顧慙[主家]□□拙，甘使羣下嗤。", "如何致一杯，醉後無所知。"]}