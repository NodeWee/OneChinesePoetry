{"author": "徐瑞", "period": "宋", "type": "诗", "title": "修禊後三日與仲退坐小齋煖雨初歇忽聞異香於是花事已罷春在塵土意其爲草木暢茂有自然之香而卒莫詰其所從來明日仲退以心清聞妙香爲韻作五詩奉次一噱  其一", "paragraphs": ["齋居屏塵迹，讀易洗我心。", "微風逗天香，縹緲不可尋。", "時時觸鼻觀，恍恍生空林。", "掩卷坐床側，桂樹交繁陰。"]}