{"author": "不詳", "period": "唐", "type": "诗", "title": "日華月華君贈鄭冠卿詩（題擬） 二", "paragraphs": ["名利教疏便可疏，俗情時態莫踟躕。", "人寰律歷千迴換，僊洞光陰數息餘。", "應（《仙迹記作「頃」》）信令威曾化鶴，亦（《仙迹記》作「今」）知莊叟美（《仙迹記》作「羨」）游魚。", "不緣過去行方便，那得今來（《仙迹記》、《碧虛銘》作「朝」）會碧虛。", "（見《燈下閑談》卷下《代名納稅》。", "又見桂林市文管局編《桂林石刻》錄桂林七星洞磨崖宋尹穡紹興五年撰《仙迹記》、《粵西金石略》卷九錄范成大《碧虛銘》錄「不緣」二句。", "《全唐詩》卷八六二僅收「不緣」二句，似即出《碧虛銘》。", "）（按：《燈下閑談》一書，舊題宋江洵著，實誤。", "據拙考應爲五代間人著，作者姓名已佚，約生於唐末，而書成則在後唐天成以後。", "）。"]}