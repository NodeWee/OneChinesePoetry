{"author": "佚名", "period": "唐", "type": "诗", "title": "劉明德墓誌銘末附歌", "paragraphs": ["哀哉哲人，於何是美。", "言滿山川，名揚閭□（疑爲「里」字）。", "上敬而恭，下問不耻。", "直而能謙，和而有禮。", "奈何龍劍，俱沉逝水。", "風樹蕭蕭，荒墳纍纍。", "曾閔攀號，哀情摧毀。", "中外痛咽兮苦深，腸斷絕兮不能已已。", "（見《山右石刻叢編》卷八《唐故校尉守左武衛涇州四門府折衝都尉員外置同正員賜紫金魚袋上柱國劉府君墓誌銘》。", "劉明德字節望，長慶二年卒）。"]}