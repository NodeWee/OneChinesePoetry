{"author": "不詳", "period": "唐", "type": "诗", "title": "後十三年有人於益州見趙旭形容短小如八九歲小兒模樣行歌於市曰", "paragraphs": ["塵緣盡兮仙緣來，清風冷然入我懷。", "青童仙君事已諧，洞明山上瑞雲埋。", "九月九日黃花開，仙人招我上天階，凌空雙鶴何快哉。", "（見羅燁《醉翁談錄》己集卷二《趙旭得青童君爲妻》）（按：《太平廣記》卷六五引《通幽錄》載趙旭與青童往來故事，錄詩一首，《全唐詩》卷八六三收入。", "《醉翁談錄》所載故事，較《通幽記》爲詳，不注出處。", "有二種可能：其一，《廣記》所收爲節本。", "其二，宋人在《通幽記》基礎上增益。", "同書全錄唐人傳奇之文甚衆。", "今尚難遽作論斷。", "）。"]}