{"author": "杜光庭", "period": "唐", "type": "诗", "title": "步虛詞 三", "paragraphs": ["俯仰存太上，華景秀丹田。", "左顧提鬱儀，右盼攜結璘。", "六度觀梵行，道德了袒新。", "宿命積福應，聞經若至親。", "天扔超世才，樂誦希微篇。", "沖虛太和氣，吐納流霞津。", "胎息靜百關，寥寥究三便。", "泥丸洞明鏡，遂成金華仙。", "魔王敬受事，故能朝諸天。", "皆從齋戒起，累功結宿緣。", "飛行淩太虛，提攜高上人。", "（《正統道藏》本杜光庭《太上黃籙齋儀》卷一。", "）。"]}