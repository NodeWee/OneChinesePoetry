{"author": "不詳", "period": "唐", "type": "诗", "title": "句曲父老爲三茅君歌（題擬）", "paragraphs": ["茅山連金陵，江湖據下流。", "三君乘白鶴，各治一山頭。", "召雨澤旱田，陸地亦復收。", "妻子保堂堂，使我無百憂。", "白鶴翔青天，何時復來遊？（見《然而卓異記》卷二十引《總仙記》）（按：《太平廣記》卷五引《洞仙記》「茅濛」條，與《總仙記》此條前半合，知樂史當有所本。", "此詩見該條後半，未見更早記載。", "）。"]}