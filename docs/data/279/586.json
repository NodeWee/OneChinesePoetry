{"author": "徐真君", "period": "唐", "type": "诗", "title": "石膽歌", "paragraphs": ["白珠碧水平鐺中，文武微微聲漸雄。", "一伏三時成半死，再烹經宿變成銅。", "將軍此朝須舞劍，青腰小兒莫相猒。", "白霜理石常煞人，黃礬石膽從來艷。", "鐵堝土釜各文武，一須五時連夜煮。", "開匣見玉須焚香，仙人遇之名長久。", "（唐金陵子《龍虎還丹訣》卷下。", "原署「天目徐真君」。", "）。"]}