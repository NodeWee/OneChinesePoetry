{"author": "于觀文", "period": "唐", "type": "诗", "title": "及第後作（題擬）", "paragraphs": ["東堂令史報來時，仙桂云攀第九枝。", "乍聽言音猶似夢，却思公道即無疑。", "寒門髣髴春將到，幽徑朦朧月漸移。", "殘漏聲中鞭馬去，紵袍重戴已相隨。", "（見《新編分門古今類事》卷七引李畋《該聞錄》。", "）（按：《該聞錄》云觀文「下第後，獻主司《鳳玉賦》，爲時所稱。", "」次年試，夢人告以當在榜末及第。", "「言訖，院吏報先輩第九人。", "是年只放進士九人，果符所夢。", "」據所述，當爲唐五代間事。", "）。"]}