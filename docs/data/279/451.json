{"author": "陶令君", "period": "唐", "type": "诗", "title": "烏石山", "paragraphs": ["巖壑六七崦，茅茨三兩家。", "整巢歸燕子，刺水長蒲芽。", "貫碧流春漲，埋紅落野花。", "困隨木上坐。", "脚力未須嗟。", "（見民國十七年余紹纂《龍遊縣志》卷三十七）（《龍遊縣志》附按：「右詩錄自兩舊志。", "案原注云：『唐人。", "』今考羣書，均未知其爲何人。", "豈令君二字，稱其官耶？明季清初人著書，恒不喜注明出處，以致後人失考類如是，可慨也。", "」）。"]}