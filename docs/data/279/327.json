{"author": "孟昶", "period": "唐", "type": "诗", "title": "洞仙歌", "paragraphs": ["冰肌玉骨，自清涼無汗。", "貝闕琳宮恨初遠。", "玉闌千倚遍，怯盡朝寒；回首處，何必留連穆滿。", "芙蓉開過也，樓閣香融，千片紅英泛波面。", "洞房深深鎖，莫放輕舟，瑤臺去，甘與塵祖師寰路斷。", "更莫遣流紅到人間，怕一似當時，誤他劉阮。", "（宋趙聞禮《陽春白雪》卷二。", "）（按：蘇軾《洞仙歌序》，謂老尼能誦孟昶此詞首二句，不見全篇，乃爲足之。", "後《漫叟詩話》、《本事曲》載孟昶《玉樓春》詞，以爲即原作，但宋時即有人疑爲後人據東坡詞隱括而成，並非孟作。", "趙聞禮此詞，云爲「蜀帥謝元明因開摩訶池，得古石刻，遂見全篇。", "」似較可信，然清宋翔鳳《樂府餘論》亦疑爲南宋人僞託，但幷無確證。", "說詳王水照先生《蘇軾選集》。", "《全唐詩》卷八收《避暑摩訶池上作》一首，即世傳之《玉樓春》詞。", "）。"]}