{"author": "佚名", "period": "唐", "type": "诗", "title": "又歌", "paragraphs": ["明明在上兮天子聖，四方取則兮我公令。", "疲民蘇息兮公之政，一日將去兮，誰泎我之性命。", "（均見《全唐文》卷五一○李方郁《修中嶽廟記》引）（〖1〗《修中嶽廟記》：「上四年，用大司計侍郎爲丞相。", "其明年，以我相秉樞機，我公掌綸誥，宜爲避嫌，遂自閤下拜河南尹。", "將辭，上悄然謂公曰：『前時洛水爲災，洛民大潰，四走無遠，至有沒死者，豈勝其寃耶。", "而公今去，我無東顧之患矣。", "』公既至理事，先以恤民爲寄，活生瘞死，大開廩庾，賑貧乏，飽饑膓，暖寒體，極於畿甸。", "而又蠲逋租，省徭賦，俾安穩其起居，勤強其事業。", "故遠邇之民，相賀而歌曰〖略〗。", "又歌曰〖略〗。", "」杜文瀾《古謠諺》卷八一云：「案《全唐文》稱李方郁爲建中時人。", "今考建中爲德宗年號，而建中之號僅有四年，其明年則爲興元元年，文內敘述，又與時事不其相符。", "惟據連枝臺座之語，知尹河南者爲時相之昆弟耳。", "俟考。", "」）。"]}