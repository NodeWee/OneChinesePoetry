{"author": "不詳", "period": "唐", "type": "诗", "title": "邢鳳挑女仙詩", "paragraphs": ["意態精神畫亦難，不知何事出仙壇。", "此君堂上雲深處，應與蕭郎駕彩鸞。", "（見《綠窗新話》卷上《邢鳳遇西湖女仙》）（按：此條原注出「商芸《小說》」，顯誤。", "邢鳳事，見《沈下賢文集》卷四、《博異志》、《酉陽雜俎》卷十四及《太平廣記》卷二八二引《異聞錄》。", "《綠窗新話》所載，疑出宋人續擬。", "）。"]}