{"author": "楊明", "period": "唐", "type": "诗", "title": "爛柯山（題擬）", "paragraphs": ["[洞天春遠日]行遲，[幾點殘星（殘）]僊子棋。", "[樵斧]爛柯人換世，[碧]桃花影未曾移。", "（見光緒卅二年鄭永禧纂《爛柯山志》卷十一《歷朝金石考》錄《唐楊明殘詩碑》。", "碑僅存十六字，缺字係鄭氏據《府志》補。", "）（〖1〗碑後附款識，上半已缺，殘文云：「諱明，字文舉，號潛醉，文章高古，詩爲耑門〖中缺〗柯山，而先生之詩，遂刻山中，以俟賞者〖中缺〗二年冬十月十有八日門生碣石王主敬謹。", "」〖2〗鄭氏跋云：「右碑正書四行，行七字，詩一句。", "每字方四寸許。", "後二行款識，末一行年月，脫上年號，致難稽考耳。", "碑四邊花紋，據瞿溥《日遲亭記》，係唐人詩刻，明代已斷，今尚存兩截。", "跋內明無籍貫。", "康熙《縣志》稱河東人，碣石在今山東武定府海豐縣黃河入海處，古河東地也，當不誤。", "」「《府志》列宋詩，喜慶《志》並改《日致亭記》，取唐人）（『春遠日遲』之詠爲，昔人豈別有攷歟？留俟知音。", "」楊明爲唐人抑爲宋人，尚難確定，今姑錄出以備考詳。", "又按：《南部新書》卷丁有王主敬事迹，未知即詩後題識者否。", "據勞格《御史臺精舍題名考》卷一云，王主敬即王上客，高宗時人，事詳《劉賓客外集》卷九《王倰神道碑》及《太平廣記》卷二五○引《兩京新記》。", "）。"]}