{"author": "淑徳郡主", "period": "唐", "type": "诗", "title": "教子詩", "paragraphs": ["我本世胄深宮質，下嫁祝門婦道執，汝父從戎干戈戢，命我避難江郎入。", "下撫雙郎時訓飭，上侍老祖年九十。", "念汝生父喪原隰，生死茫茫不相及。", "人生勵志應早立，汝宜經史勤時習。", "莫負我身親炊汲，汝父汝祖各飲泣。", "（見同治十二年刊王彬等纂《江山縣志》卷十一）。"]}