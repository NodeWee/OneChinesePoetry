{"author": "不詳", "period": "唐", "type": "诗", "title": "柳歸舜聞君山鸚鵡所唱歌詩（題） 四", "paragraphs": ["露接朝陽生，海波翻水晶。", "玉樓間寥廓，天地相照明。", "此時下棲止，投跡依舊楹。", "顧余復何忝，自（一作「日」）侍羣仙行。", "（鳳花臺云此爲昨過蓬萊玉樓所作詩。", "以上四首，均見程毅中點校本《玄怪錄》卷二，《太平廣記》卷十八引作《續玄怪錄》。", "）（〖1〗《玄怪錄》：吳興柳歸舜，隋開皇九年自巴陵泛舟，遇風吹至君山，因維舟登岸，行數里，忽道旁有一大石，石中央又生一樹，有鸚鵡數千，翱翔其間，相呼姓字，有名阿蘇兒、武遊郎、鳳花臺等名者。", "相互唱歌吟詩，又與歸舜相問對。", "後歸舜得二道士指點，方達分所。", "後再尋訪，不復見也。", "〖節錄大意〗）。"]}