{"author": "不詳", "period": "唐", "type": "诗", "title": "崔球夢妻作詩（題擬）", "paragraphs": ["數日相望極，須知意思迷。", "夢魂不怕險，飛過大江西。", "（見《增修詩話總龜前集》卷三五引李頎《古今詩話》）（〖1〗《古今詩話》云：「池陽崔球爲太學生，苦學不歸。", "一日，晝夢到其家，見其妻正寫字呼之，不應，與之言，不答，眡其所書，乃詩也，曰〖略〗。", "既覺，歷歷記之。", "數日書至，其妻寄此詩，一字不差。", "驗其寫詩日，乃球得夢之日也。", "」）。"]}