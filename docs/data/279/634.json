{"author": "韓蘊中", "period": "唐", "type": "诗", "title": "火記歌（幷序） 十三", "paragraphs": ["重歷純元地，陽潛造六寒。", "三旬攻荐至，六九始成丹。", "金牓書名字，仙宮立醮壇。", "厭離人世患，羽化去乘鸞。", "（鹽膽未左味，煮帝男帝女，三日三夜，左味調黃作匱，養一七日也。", "○元陽子《還丹歌訣》卷上。", "）（按：元陽子《還丹歌訣》，《郡齋讀書志》〖《文獻通考·經籍考》引〗引《李氏書目》有此書，知爲宋仁宗前著作。", "然其中《古神仙身事歌》中提及洞賓、圖南，則又已入宋。", "五代後蜀時人著《大還丹照鑑》引韓藴中此歌序爲口訣，因知其應爲唐時人，生活年代待考。", "）。"]}