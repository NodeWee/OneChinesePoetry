{"author": "佚名", "period": "唐", "type": "诗", "title": "高平野老爲文斤歌（題從《古謠諺》擬）", "paragraphs": ["我聖君兮德巍巍，擇良牧兮治邊陲。", "感神功兮雲雨施，稼穡如梁兮又如茨。", "無階達天真兮，咸願立乎豐碑。", "（見《全唐文》卷七一三潘滔《文公祠記》引）（按：文斤爲區晉高平令，其隱居地後稱文仙山。", "元和三年大旱，州縣爲文斤立碑而獲雨，野老相對佇鍤而歌此歌。", "詳見潘記。", "同治《湖南通志》卷二十《山川》收作尚顏《邵州甘雨歌》，未詳有他據否，今不取。", "）。"]}