{"author": "周如錫", "period": "唐", "type": "诗", "title": "月波亭觀書", "paragraphs": ["癡兒事未了，山照已啣西。", "數曲尋江路，層空步石梯。", "棲高得月早，壁峭與天齊。", "往矣初寮躅，摩挲舊碣題。", "（見上海圖書館藏膠卷複製康熙六年刊蔣士昌纂《永明縣志》卷十二。", "）（按：《題古寺》署「唐周如鍉，太守」，《月波亭觀書》署「唐周如錫，刺史」，顯爲一人，然未詳孰是，今並存之。", "）。"]}