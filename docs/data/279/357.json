{"author": "王國華", "period": "唐", "type": "诗", "title": "隣相反行", "paragraphs": ["[東]（束）家有兒年十五，只向田園獨辛苦。", "夜開溝水遶稻田，曉叱耕牛墾塉土。", "西家有兒纔弱齡，儀容清峭雲鶴形。", "涉書獵史無早暮，坐期朱紫如拾青。", "東家西家兩相誚，西兒笑東到餢笑。", "西云養志與榮名，彼此相非不相調。", "東家自云雖辛苦，躬耕早暮及所（一作「莫及」）親。", "男舂女爨二十載，堂上未爲衰老人。", "朝機暮織還充體，餘者到兄還及[弟]（第）。", "春秋伏臘長在家，不許妻奴暫違禮。", "爾今二十方讀書，十年取第三十餘。", "往來途路長離別，幾人夏日得昇公車。", "縱令得官（一作「貴」）身須老，銜恤終天向誰道。", "百年骨肉歸下泉，萬里槍榆長秋草。", "我今躬耕奉所天，耘鋤刈獲當少年。", "面上笑添今日喜，肩頭薪續廚中煙。", "縱使此身頭雪白，又有兒孫還稼穡。", "家藏一卷古《孝經》，世世相傳皆得力。", "爲報西家知不知（一作「不」），何須謾笑東家兒。", "生前不得供甘滑，歿後揚名徒爾爲。", "（見《文苑英華》卷三五○。", "）（按：明刻本《文苑英華》收此詩，不署名，前爲薛逢《醉春風》，《全唐詩》卷五四八遂誤收爲薛逢詩。", "今據中華書局影印本新編用妻小改正。", "）。"]}