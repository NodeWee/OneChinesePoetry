{"author": "歐陽彬", "period": "唐", "type": "诗", "title": "復爲翰林作（題擬）", "paragraphs": ["昔年追感淚橫流，今日尋悲是漫愁。", "容易得來容易失，等閑成了等閑休。", "皇圖本謂兒孫置，白刃番成骨肉讐。", "梁漢後唐三世主，九泉相見大悠悠。", "（見《類說》卷十九李畋《該聞錄》。", "）（〖1〗《該聞錄》：「歐陽彬三蜀時爲翰林學士，唐明宗時入洛，責令歸蜀。", "孟氏開國，復爲翰林，作詩云〖略〗。", "」）。"]}