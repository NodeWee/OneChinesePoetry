{"author": "裴相公", "period": "唐", "type": "诗", "title": "大丹歌", "paragraphs": ["大道留丹灶，清心慕煙霞。", "陰陽成造化，水火結河車。", "鉛汞須歸戊，爐開紫金花。", "華池再修育，神水各爲家。", "志士得之須保惜，定我性命育神室。", "下士聞之多暗笑，真人見說安魂魄。", "焚香禮之萬事畢，皆感天地作仙質。", "（《正統道藏》本《大丹篇》。", "）（按：《大丹篇》作者不詳。", "大致可確定爲宋或宋以前人之作。", "宋時無裴姓入相者，因知爲唐人之作。", "）。"]}