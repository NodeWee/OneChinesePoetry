{"author": "楊行真人", "period": "唐", "type": "诗", "title": "還丹歌 五", "paragraphs": ["老翁老婆造大藥，鉛汞二金用不錯。", "出湯入火少精神，半生半死相依約。", "依約由來一甲子，上陰下陽相伏矣，世上喧喧若得之，鬼官不收免生死。", "鉛是鉛，汞是汞，世上人人緫能用。", "草黃芽，木黃芽，世上人人緫謾誇。", "自古口傳不形紙，燒者徒勞盡破家。", "（按：此詩末八句與軒轅集《還丹口訣》中八句相近，見本書卷三十。", "）。"]}