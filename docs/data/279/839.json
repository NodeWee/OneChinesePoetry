{"author": "不詳", "period": "唐", "type": "诗", "title": "袁誇郎遇仙詩 誇郎贈封平仲詩", "paragraphs": ["寶匣開玉琴，高梧追煩暑。", "商絃一以發，白雲飄然舉。", "何必蒼梧東，激情懷怨浦。", "（見程毅中校本《玄怪錄》卷四。", "（〖1〗《玄怪錄》：陳朱崖太守袁洪兒，小名誇郎，年二十，羅得翠翠鳥，鳥化爲一婢，又結識封郎平仲。", "次日往訪封郎，至一處賓館宏敞，窮極瑰寶。", "復識王氏兄弟，又與封氏姨成婚。", "衆人吟詩鼓琴，誇郎遂無歸思。", "奚諸人云他徙，迴顧已無一物。", "誇郎數月猶惝恍，終歲乃如故。", "〖節錄大意〗）。"]}