{"author": "牛承直", "period": "唐", "type": "诗", "title": "石窟寺", "paragraphs": ["老去尋山意漸便，興來登覽獨怡然。", "僧歸禪榻香盈帳，人喚漁舟晚濟川。", "清洛冷光浮巨棟，靈崧積翠拱中天。", "公餘底事頻來此，民遠官刑不用鞭。", "（見上海圖書館膠卷複製天一閣藏書靖三十四年康紹第纂《鞏縣志》卷七。", "）（按：詩下署：「唐牛承直，鞏縣知縣。", "」後錄宋初李淑詩。", "同書卷二《職官》載唘知縣：「牛承直，貫無考。", "」）。"]}