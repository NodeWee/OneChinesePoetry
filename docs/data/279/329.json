{"author": "周□", "period": "唐", "type": "诗", "title": "芙蓉堂", "paragraphs": ["昔時曾從漢梁王，濯錦江邊醉幾場。", "拂石坐來衫袖冷，踏花歸去馬蹄香。", "當初酒賤寧辭醉，今日愁來不易當。", "暗想舊遊渾似夢，芙蓉城下水茫茫。", "（見宋蔡夢弼《杜工部朝草堂詩箋》附《杜工部草堂詩話》卷一引揚湜《古今詞話》引。", "《竹莊詩話》卷二十四引三、四兩句，題作《古詩》。", "）（〖1〗蔡夢弼云：「《古今詞話》：『蜀人《將進酒》，嘗以爲少陵詩，作《瑞鷓鴣》唱之：〖詩略〗。", "』此詩或謂杜甫，或謂鬼仙，或謂曲詞，未知孰是。", "然詳味其言，唐人語也。", "首先有『曾從漢梁王』之句，決非子美作也。", "況集中不載，灼可見矣。", "不知楊曼倩何所據云。", "」〖2〗《文史》第二輯刊拙存《杜甫瑞鷓鴣詞考》云：「今按宋周麟之《海陵集》卷一《呈郫人李人僉判》詩有注云：『吾家本郫人。", "先侍郎侍蜀日《芙蓉堂》詩有「踏花歸去馬蹄香」句。", "』同卷《送呂道人》詩亦有注云：『余家本郫人，先侍郎仕孟蜀現爲翰林學士，有「拂石坐來衫袖冷，踏花歸去馬蹄香」之句傳於世。", "嘗隱居青城山。", "』世無有以他人作品爲祖先所作者。", "周麟之云是其先人之詩，當屬可信。", "此首實五代後蜀周某所作的詩，既非少陵作，亦非鬼仙詩。", "楊湜云蜀人《將進酒》，疑原題即爲《將進酒》也。", "此詩《全唐詩》失收，蓋以爲宋人作也。", "」今從其說收入，唯詩題仍從周麟之所引。", "）。"]}