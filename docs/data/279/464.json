{"author": "馮友義", "period": "唐", "type": "诗", "title": "踵韻和兄見寄之作（題擬）", "paragraphs": ["勢利鴻毛眼底輕，異居忍背雁行情。", "薛包讓德千年烈，太伯存仁萬古清。", "棄禮亂倫趨薄俗，分門割戶總浮名。", "懸懸早發歸家念，幷奏塤篪樂弟兄。", "（同前。", "馮氏兄弟詩承張靖龍同志錄示。", "）（按：馮氏兄弟事迹不見唐宋時記載，詩意亦頗俚俗，疑出後人依託。", "）。"]}