{"author": "無名氏", "period": "唐", "type": "诗", "title": "謁聖林（題擬）", "paragraphs": ["靈光殿古生秋草，曲阜城荒噪晚鵶。", "惟有孔林殘照裏，至今猶屬仲尼家。", "（見宋孔傳《東家雜記》卷下。", "）（〖1〗《東家雜記》謂有唐以來謁林者必一一賦詩，而以此詩最爲絕唱。", "孔宗翰幼時已聞人誦此詩，或云一詩僧留題，竟不知誰氏之作。", "今按：此詩在蒱初既已流傳則當爲唐五代人作。", "從詩意看，不會晚於宋初崇儒之際。", "故敢入。", "）。"]}