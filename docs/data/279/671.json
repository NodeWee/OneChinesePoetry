{"author": "無名氏", "period": "唐", "type": "诗", "title": "青峰詩", "paragraphs": ["野人不相識，偶坐爲林泉。", "莫漫愁沽酒，囊中自有錢。", "迴瞻林下路，已在翠微間。", "時見雲林外，青峰一點圓。", "（見宋岳珂《寶真齋法書贊》卷八。", "）（按：原帖爲草書八行。", "詩末有云：「近見崔法曹此詩，愛之不覺下筆也。", "」岳珂跋云：「右唐無名人青峰詩帖真跡一卷。", "帖亦與《奉禮》、《不倦》二帖相似，意皆出於習書之勤者，有小璽表焉。", "」同卷跋《奉禮帖》，謂有貞觀初年風度。", "）。"]}