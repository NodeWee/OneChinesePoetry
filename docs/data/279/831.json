{"author": "不詳", "period": "唐", "type": "诗", "title": "顧總見劉楨卒後詩題目曰從駕遊幽麗（一作「厲」）宮却憶平生西園文會因寄修文府正郎蔡伯喈（題擬）", "paragraphs": ["在漢絕綱紀，溟瀆多騰[湍]（濡）。", "煌煌魏世祖，拯溺靜波瀾。", "天紀已垂定，邦人亦保完。", "大開相公府，掇拾盡幽蘭。", "始從衆君子，日侍[賢]（冥）主歡。", "[文]（天）皇在共宮，烝孝踰問安。", "監撫多餘閑，園囿恣遊觀。", "末臣戴簪筆，翊聖從和鸞（一作「鑾」）。", "月出行殿涼，珍[木]（水）清露漙。", "天文信輝麗，鏗鏘[振]（枕）琅玕。", "被[命]（中）仰[爲]（微）和，[顧己誠所難]（顧征成所難）。", "弱質不自持，危脆朽萎殘。", "豈意十餘年，陵寢梧[楸]（潄）寒。", "今朝坤明國，[再]（弄）顧簪蟬冠。", "侍遊于離宮，高躡浮雲端。", "却憶西跳時，生死暫悲酸。", "君昔漢公卿，未央冠羣賢。", "倘若念平生，覽此同愴然。"]}