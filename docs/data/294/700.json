{"author": "張栻", "period": "宋", "type": "诗", "title": "韓廷玉築亭於官舍之旁園中故多梅會有飛雪予因題其扁曰梅雪蓋取少陵詩語而劉公貢父送劉長官掌廣西機宜嘗用此事有雪片梅花五嶺春之句今廷玉適爲此官于以名亭抑其宜也亭邊花木多吾弟定叟舊植故予首章及之  其一", "paragraphs": ["城陰一徑自深窈，花木成行菊遶籬。", "細說當時經始事，夢回春草費相思。"]}