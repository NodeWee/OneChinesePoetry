{"author": "无名氏", "period": null, "type": "词", "title": "十二时・忆少年", "paragraphs": ["戈绨革最仁贤。", "俭德自躬全。", "忧勤庶政，三十馀年。", "金风肃，秋渐老，摄调ち。", "忱恂遍，群祀号泣诉天。", "缀衣将出，神凝玉几，一夜登仙。", "弓堕隔苍烟。", "七月有来同轨，引绋动灵辁。", "凄怆泪潸然。", "行号巷哭，薤露声传。", "东城去路，惊涛忍见江船。", "憔悴山川。", "不禁箫鼓咽，山阴处，茂林修竹芊芊。", "望陵宫，应弗远，金粟堆前。", "人徒慕恋，百神警待，盘翥驱先。", "戴鸿恩，空痛慕，泪珠连。", "千秋岁、功德寄华编。"]}