{"author": "刘季裴", "period": null, "type": "词", "title": "念奴娇", "paragraphs": ["三光五岳，震乾坤英彩，非金非玉。", "赫赫岩岩真相种，来跨横空仙鹄。", "十万儿童，和丰堂下，齐把梅山祝。", "黑头难老，岁寒苍桧修竹。", "须信自有家传，中庸一卷，是长生真。", "借问河阳公去後，几度桃开桃熟。", "十九年间，梦回天上，又见棠阴绿。", "看看促觐，喜传沙路新筑。"]}