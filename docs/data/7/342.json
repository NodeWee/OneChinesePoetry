{"author": "无名氏", "period": null, "type": "词", "title": "百字歌・自度曲", "paragraphs": ["飞十荚，觉九分秋色，六分将极。", "桂子风高时更好，天产英贤同日。", "桥梓齐芳，一慈一孝，夺建真奇特。", "称觞华旦，但将老少分别。", "且看戏彩堂前，酒须双献，饮侍严君侧。", "清赏阿戎防跨灶，大小欧□相敌。", "疏曰贤哉，古云有是，作个家家声烈。", "无先无後，寿齐延应□翼。"]}