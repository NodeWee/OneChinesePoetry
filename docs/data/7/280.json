{"author": "无名氏", "period": null, "type": "词", "title": "百字歌・自度曲", "paragraphs": ["清和天气，正风入舜弦，七飞叶。", "见说蓝田曾产玉，骨骼瑰奇卓荦。", "志气虹霓，丰姿熊凤，文足倾三峡。", "皇朝伟器，济川有待舟楫。", "要知发轫亲民，栖鸾展骥，五马归台阁。", "退省谦尊防锐进，谁识终南径捷。", "笑傲东山，从容南极，兰桂同欢洽。", "称觞未老，绛人须共年甲。"]}