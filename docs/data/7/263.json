{"author": "无名氏", "period": null, "type": "词", "title": "木兰花・玉楼春", "paragraphs": ["晓烟生绿树，听叶底、数声莺。", "正节届清明，开七荚，梦叶长庚。", "桥门旧时冠带，念短檠、读尽夜深灯。", "文价乾坤推重，世父子同登。", "莹然玉雪做精神。", "野鹤见长身。", "算婉画崇台，活人多少，自合长生。", "荆襄暂烦佐幕，听秋风鼓角夜连营。", "唤起隆中豪杰，共图盖世功名。"]}