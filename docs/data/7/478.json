{"author": "无名氏", "period": null, "type": "词", "title": "忆吹箫慢・凤凰台上忆吹箫", "paragraphs": ["血洒霜罗，泪薄艳锦，伊方教我成行。", "渐望断、斜桥暮柳，曲水归云。", "月暗风高露冷，独自才抵孤城。", "江南远，今夜就中，愁损行人。", "愁人。", "旧香遗粉，空淡淡馀暖，隐隐残痕。", "到这里、思量是我，忒无情。", "水更无情侣我，催画航、一日三程。", "休烦恼，相见定约新春。"]}