{"author": "无名氏", "period": null, "type": "词", "title": "贺新郎", "paragraphs": ["喜动神仙屋。", "正三秋、长空月满，又逾一宿。", "传道垂弧当此日，缘是蓝田生玉。", "更子舍、新归婉淑。", "好事重重欣逢遇，合称觞、宴席倾。", "拼一醉，欢娱足。", "桃源庆婿歌新曲。", "想蓬莱、仙洞又献，长生真。", "看一点、老人照耀，牛女莱庭祝福。", "合长幼、芝兰满目。", "总向来秋高折桂，麻衣换取蓝袍绿。", "永遇乐，食天禄。"]}