{"author": "无名氏", "period": null, "type": "词", "title": "桂枝香", "paragraphs": ["武夷九曲。", "甚乐响云韶，旆走星纛。", "更捧琼浆九酝，蟠桃初熟。", "元来崧岳生申旦，会群仙、献长生。", "岁寒堂上，冰壶影里，长跨青鹿。", "记往日、堤沙旧筑。", "有书龠金腾，勋写歌鹄。", "更化和朝，半是世臣乔木。", "明年瑞庆才经月，侍重瞳、应奉卮玉。", "此时奋建联班，却将万年齐祝。"]}