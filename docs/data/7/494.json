{"author": "无名氏", "period": null, "type": "词", "title": "花心动慢・花心动", "paragraphs": ["暑逼芳襟，甚全无因依，便教人恶。", "赖有枕溪百尺，朱楼映日，数重香箔。", "驮冰围定犹嫌暖，红日绽、雨收残脚。", "漫试取，红绡弄雪，碎琼推削。", "妆罢低云未。", "叶叶地仙衣，剪轻裁薄。", "汗洒泪珠，急捧金盘，向前颗颗盛却。", "凤凰双扇相交扇，越就、越腰肢弱。", "待做个、青纱罩儿罩著。"]}