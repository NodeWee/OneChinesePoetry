{"author": "樂雷發", "period": "宋", "type": "诗", "title": "雉山寺宋永初中有僧西顒誦法華經于此白雉聽之而化至唐黄梅五祖弟子喜登告祖乞巡禮五祖應以遇雉即止後至此開山本朝王初寮有留題", "paragraphs": ["蘚碑蘿石擁喦扃，獨倚筇枝問大乘。", "白雉苦無千歲種，青山空識六朝僧。", "詩傳北岳刊新帖，禪接西淮冷舊燈。", "擬鑿冰泓澆凍硯，禊亭閒借法華謄。"]}