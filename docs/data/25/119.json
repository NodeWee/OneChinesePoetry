{"author": "陳宓", "period": "宋", "type": "诗", "title": "嘉定戊寅秋同蔡念成諸人遊三疊泉泉舊名三級改今名巖間莓苔隠然有字如玉色衆皆曰古人留題也即而視之其末有密官二字餘皆似字而不可曉他日復往則不復有睹因作詩以紀之", "paragraphs": ["去城三十躡雲端，特地山靈縱我觀。", "白玉岩邊數行字，祇知末後密并官。"]}