{"author": "張昭", "period": "唐", "type": "诗", "title": "夜吟竇鞏集追思夷門題處已三稔矣悽然感興書之", "paragraphs": ["往歲記時梁苑夜，今宵題處洛城秋。", "浮生瞥電人何在，懷舊傷心淚迸流。", "三徑竹風鄰笛怨，一庭霜月井[桐]（梧）愁。", "妻兒未會[余]（予）惆悵，只怪燈前不舉頭。", "（見《宋詩紀事》卷二。", "此詩出影宋刻《竇氏聯珠集》附錄，詩前有張昭跋：「鞏囁嚅，詩一何神妙，恨此少不見。", "其集，《聯珠》之最也。", "戊戌歲中元前一日夷門旅舍書，潛夫。", "」潛夫爲昭字。", "詩題中「夷門題處」，即指此跋。", "戊戌爲天福三年〖九三八〗，知詩作於天福六年〖九四一〗。", "有二處異文，今據改。", "）。"]}