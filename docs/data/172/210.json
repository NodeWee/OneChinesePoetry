{"author": "趙善期", "period": "宋", "type": "诗", "title": "古柟歌用嚴鄭公韵", "paragraphs": ["秀挹奇峰佳客對，凌空下視孤鴻背。", "夜□雲□起山根，老蛟飛出崖裂痕。", "高高不放行雲度，鳥語去來分曉暮。", "直疑種是萬年枝，定應葉漬三危露。", "班輸腰斧頻□頭，婆娑巖壑□□愁。", "□看世事了如夢，靜聽江聲知幾秋。", "巴南刺史儒林文，憐汝抱材開鑒賞。", "賡載長謠□更清，瓊鈎珠珮相聯響。"]}