{"author": "韓熙載", "period": "唐", "type": "诗", "title": "贈陳郎（題擬）", "paragraphs": ["陳郎不著世儒衫，也好嬉游日笑談。", "幸有葛巾與藜杖，從呼宮觀老都監。", "（見《江南餘載》卷上。", "）（〖1〗《江南餘載》：陳致堯雍熟於《開元禮》，官太常博士，國之大禮，皆折衷焉。", "與韓熙載最善。", "家無儋石之儲，然妾妓至數百，暇奏《霓裳羽衣》之聲，頗以帷簿取譏於時。", "二人左降者數矣，熙載詩〖詩不重錄〗云云。", "其廳中置大鈴，大署其旁曰：「無錢僱僕，客至請挽之。", "」）。"]}