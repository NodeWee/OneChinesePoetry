{"author": "詹敦仁", "period": "唐", "type": "诗", "title": "寄劉乙處士", "paragraphs": ["音問相忘二十秋，天者我輩到南州。", "無窮風月隨宜樂，有分溪山取次收。", "好語傳來如昨夢，離情欲剖帶春愁。", "何時載酒從東下，細與劉君敘昔遊。", "（見《永樂大典》卷一三四五○「二寘」「士」字「處士」條〖十四函一百三十七冊〗。", "）（按：劉乙字子黃，泉州人。", "仕閩爲鳯閣舍人，後棄祁隱安溪鳯髻山。", "《全唐詩》卷七百六十三收劉乙詩一首幷殘句二，又卷八百八十六補遺二首。", "《全唐詩》詹敦仁詩有《遺子訪劉乙》一首。", "劉乙生涯，於此約畧可窺。", "）。"]}