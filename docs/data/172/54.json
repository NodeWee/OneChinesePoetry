{"author": "無名氏", "period": "唐", "type": "诗", "title": "青鸞鏡詩", "paragraphs": ["月樣團圓水漾（《金石萃編》作「樣」。", "）清，好將香閤（《萃編》作「閣」）伴閑身。", "青鸞不用羞孤影，開匣當如見故人。", "（〖1〗畢沅、阮元撰《山左金石志》卷五曰：「右鏡徑二寸八分，鼻鈕正書七言絕句一首曰〖詩不重錄〗。", "外折枝花四枝。", "按段若膺《四聲音韻表》，清在第十一部，身在第十二部。", "然《易·彖象傳》天命淵賢信民人賓，與形成貞寧生正平精清等字幷用，是二部古有相合。", "唐人首句押韻雖不必拘拘，然未有無故牽入者。", "此清字可込其未備。", "」〖2〗按此詩亦載王昶《金石萃編》卷一百十八，錄其按語如下：「按《山左金石志》跋此銘，謂首句清字與身人同韻，補段若膺《四聲音韻表》所未備。", "然七言律絕起句，晚唐五代多有借韻者。", "且真文庚青自古間有通用，顧氏寧人、毛氏大可於《唐韻正》及《古今通韻史》已詳載之，不足異也。", "」）。"]}