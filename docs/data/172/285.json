{"author": "葉適", "period": "宋", "type": "诗", "title": "鄱陽董季興往游懷玉山捐田入寺爲民禱雨君既道其本末又示山中五章請余賦之然比來霖潦淹月種爛乃未秧也方幸數日晴霽爾", "paragraphs": ["懷玉湫龍懶心性，六月困眠祈未醒。", "廣文偶來亦同病，買田施食慇懃請。", "誰知領縣春風邊，嗔蛟怒鰐腥熏天。", "須君一念晴雨若，遮莫雇僧輸俸錢。"]}