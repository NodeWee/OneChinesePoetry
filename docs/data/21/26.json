{"author": "无名氏", "period": null, "type": "词", "title": "六州", "paragraphs": ["庆深恩。", "宝历正乾坤。", "前帝子，後圣孙。", "援立两仪轩。", "西宫大母朝寝门。", "望椒闼常温。", "芳时媚景，有三千宫女，相将奉、玉辇金根。", "上林红英繁。", "缥缈钧天。", "奏梨园。", "望绝瑶池，影断桃源。", "恨难论。", "开禁阍。", "春风丹翩翩。", "飞翠盖、驾雕。", "容卫入西原。", "管箫动地清喧。", "陵上柏烟昏。", "残霞弄影，孤蟾浮天外，行人触目是销魂。", "问苍天。", "尘世光阴去如奔。", "河洛潺。", "此恨长存。"]}