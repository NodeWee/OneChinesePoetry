{"author": "无名氏", "period": null, "type": "词", "title": "十二时・忆少年", "paragraphs": ["珍符锡佑启真人。", "储思在斯民。", "勤劳日升万物，皆入陶钧。", "收威柄，更法令，鼎从新。", "东风吹百卉，上苑正青春。", "流虹节近，衣冠玉帛，交奏严宸。", "万寿祝尧仁。", "忽听宫车晚出，但号慕，瞻云路，企龙鳞。", "穷天英。", "冠古精神。", "杳然上，人空望、属车巡。", "虚仗星陈。", "画环拥龙。", "泉宫掩，帝乡远，邈难亲。", "反雕轮。", "飞羽盖、还渡天津。", "雾迷朱服，风摇细扇，触目悲辛。", "列嫔嫱，垂红泪，行尘。", "相将问。", "何日下青。"]}