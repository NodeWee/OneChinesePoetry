{"author": "无名氏", "period": null, "type": "词", "title": "六州", "paragraphs": ["垂炎运，真主嗣瑶图。", "海波晏，卿云烂，日月丽皇都。", "年屡稔、万宝山储。", "广莫风生律，一气潜嘘。", "陈法驾、翠羽装舆。", "清跸下天衢。", "金匏六变，然灵顾，来车风马，拜贶紫坛初。", "奉神娱。", "嘉笾荐，美玉奠，照荧。", "星彩动，霜华薄，禁阁漏声疏。", "回龙驭、宝瑞纷敷。", "众心愉。", "钧天别奏箫竽。", "仙人楼上捧赦书。", "舞鹤更踌蹰。", "丹徼北，穷沙漠，涵皇泽，盛德迈唐虞。"]}