{"author": "吕胜己", "period": null, "type": "词", "title": "瑞鹤仙", "paragraphs": ["残梅飘簌簌。", "看柳上春归，揉条新绿。", "娇莺离幽谷。", "弄弹簧清响，飞迁乔木。", "年华迅速。", "叹浮生、流晖转烛。", "自春来、每每遨游，多办九霞。", "溪北。", "踏青微步，斗草慵眠，锦花褥。", "铅华簇簇。", "歌声妙、间丝竹。", "爱一川好处，高山流水，不减城南杜曲。", "笑平生、卓地无锥，老来富足。"]}