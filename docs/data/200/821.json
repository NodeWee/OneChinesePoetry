{"author": "葉黯", "period": "宋", "type": "诗", "title": "和洪容齋鎖院作", "paragraphs": ["文章萬言抵杯水，世上虛名徒爾耳。", "我常自笑一生癡，那更將癡笑羣子。", "大屋沈沈餘百年，到今所閲知幾士。", "看渠得失自偶然，其間悲喜從何起。", "君聞我言亦大笑，爲說萬事總如此。", "□□□□□□□，□□□□□□□。", "急須了却公家事，門外不知春有幾。", "□□□□□□□，□□□□□□□。", "□□□□□□□，飛雨時聞打窗紙。", "他年萬一復相從，未必從容今日似。"]}