{"author": "釋道真", "period": "宋", "type": "诗", "title": "偶因閑日家事無牽蒙王氏以呼招乃書題於窟記伏見僧俗等五人箇箇苦行不異檀特山邊各各談空有似釋迦園內且曹都頭門傳閥閱帝子王孫衣上惹勳郁之香顔前棐桃花之色念讓寶之存寶行越前賢思知足而常足來救善友聽經不倦制意馬以停𧬊戀寂有誠撥心燈而更耀既有斯願必上羊車更多奇功興譽不盡輒上詩一首", "paragraphs": ["譙國門傳縉以紳，善男子即是帝王孫。", "文商碑背題八字，武盛弓弦重六鈞。", "既出四門觀生老，便知六賊不相親。", "夜迶將心登峻嶺，心定菩提轉法輪。"]}