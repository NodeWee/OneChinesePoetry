{"author": "徐鉉", "period": "宋", "type": "诗", "title": "文彧少卿文山郎中交好深至二紀已餘暌別數年二子長逝奉使嶺表塗次南康弔孫氏之孤於其家睹文彧手書於僧室慷慨悲歎留題此詩", "paragraphs": ["弔孫家虛座弔諸孤，張叟僧房見手書。", "二紀歡游今若此，滿衣零淚欲何如。", "腰間金印從如斗，鏡裏霜華已滿梳。", "珍重遠公應笑我，塵心唯此未能除。"]}