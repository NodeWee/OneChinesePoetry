{"author": "李昉", "period": "宋", "type": "诗", "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其三", "paragraphs": ["秘閣清虛地，更無閑客過。", "身雖紆組綬，心若住烟蘿。", "架上羣書滿，階前敗葉多。", "知君自得意，其奈萬靈何。"]}