{"author": "李昉", "period": "宋", "type": "诗", "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其四", "paragraphs": ["秘閣清虛地，安然養道心。", "無人接高論，遇興恣閑吟。", "筆閣珊瑚架，冠欺玳瑁簪。", "蒼生待康濟，未用憶雲林。"]}