{"author": "李昉", "period": "宋", "type": "诗", "title": "伏蒙侍郎見示蓬閣多餘暇詩十首調高情逸無以詠歌篇篇實爲絕倫一一尤難次韻强率鄙思別奉五章却以秘閣清虛地爲首句所謂效西子之顰也惟工拙之不同豈天壤之相接莞爾而笑其敢逃乎  其五", "paragraphs": ["秘閣清虛地，優賢最得宜。", "自持儒者行，徧受聖君知。", "道比朱弦直，心無暗室欺。", "宗兄雖暮齒，待看致雍熙。"]}