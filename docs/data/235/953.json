{"author": "李昉", "period": "宋", "type": "诗", "title": "侍郎吟思愈清逸才無敵唱彌高而和彌寡我已竭而彼轉盈欲罷不能蓋彰其餘刃知難而退甘豎於降旗五章强振於蕪音三鼓那成於勇氣暫希解甲少遂息肩庶重整其懦兵願別當其堅陣此時勝負期一决焉却以地僻塵埃少爲首希垂采覽  其五", "paragraphs": ["地僻塵埃少，家貧顯靜南。", "門前多野景，牆外是精藍。", "美食身非稼，豐衣婦不蠶。", "因思寒餧者，飽暖自須慚。"]}