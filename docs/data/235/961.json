{"author": "李昉", "period": "宋", "type": "诗", "title": "自過節辰又逢連假既閉關而不出但欹枕以閑眠交朋頓少見過盃酒又難獨飲若無吟詠何適性情一唱一酬亦足以解端憂而散滯思也吾弟則調高思逸誠爲百勝之師劣兄則年老氣羸甘取數奔之誚恭依來韻更次五章以自喜身無事爲首  其一", "paragraphs": ["自喜身無事，閑吟適性情。", "欲依芳樹歇，更傍小欄行。", "地僻疏還往，年高倦送迎。", "臨軒瞑目坐，神思當時清。"]}