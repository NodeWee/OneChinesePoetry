{"author": "葉茵", "period": "宋", "type": "诗", "title": "洪都宗人則明盛年擇宗子之秀名之曰紹弟書來欲求語則明上侍重親承志篤學恤貧樂善繩繩蟄蟄未可涯也因書昔所賦廣平同系詩一章載賡以慶之", "paragraphs": ["善積端如水滌源，源深自可羨來昆。", "歲當有室詎爲老，意者重闈思弄孫。", "和樂定知江有渚，碩蕃佇見葉流根。", "河南心印元同自，秋幹虷中細討論。"]}