{"author": "蘇頌", "period": "宋", "type": "诗", "title": "某奉使過北都奉陪司徒侍中潞國公雅集堂宴會開懷縱談形于善謔因道魏收有逋峭難爲之語人多不知逋峭何謂宋元憲公云事見木經蓋梁上小柱名取有折勢之義耳文人多用近語而未及此輒借斯語抒爲短章以紀一席之事繕寫獻呈", "paragraphs": ["高燕初陪聽拊髀，清譚仍許奉揮犀。", "自知伯起難逋峭，不比淳于善滑稽。", "舞奏未終花十八，酒行先困玉東西。", "荷公德度容狂簡，故敢忘懷去町畦。"]}