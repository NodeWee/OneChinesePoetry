{"author": "蘇頌", "period": "宋", "type": "诗", "title": "元豐己未三院東閣作 己未九月予赴鞫御史聞子瞻先已被繫予晝居三院東閣而子瞻在知雜南廡才隔一垣不得通音息因作詩四篇以爲異日相遇一噱之資耳 其一", "paragraphs": ["早年相值浙江邊，多見新詩到處傳。", "樓上金蛇驚妙句，卷中腰鼓伏長篇。", "仳離歲月流如水，抑鬰情懷積似烟。", "今日柏臺相望處，隔垣音響莫由宣。"]}