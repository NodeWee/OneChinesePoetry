{"author": "蘇頌", "period": "宋", "type": "诗", "title": "元豐己未三院東閣作 己未九月予赴鞫御史聞子瞻先已被繫予晝居三院東閣而子瞻在知雜南廡才隔一垣不得通音息因作詩四篇以爲異日相遇一噱之資耳 其三", "paragraphs": ["源流同是子卿孫，公自多才我寡聞。", "謬見推稱丈人行，應緣舊熟秘書君。", "文章高絕誠難敵，聲氣相求久益勤。", "莫爲歌詩能數瞇，聖朝終要頌華勛。"]}