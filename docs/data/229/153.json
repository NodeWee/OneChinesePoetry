{"author": "蘇頌", "period": "宋", "type": "诗", "title": "元豐己未三院東閣作 元豐戊午夏予尹京治陳氏獄言者以爲推劾不盡詔移大理而理官推迹陳氏姻黨干求府政縱出重辟事下御史推求己未歲予自濠梁赴臺訊鞫卒不涉干求之迹而大理反有傅致之狀雖蒙辯正聽命久之不得出邑邑不已作詩十篇記一時事非欲傳之他人但以示子姪輩使知仕宦之艱耳 其三", "paragraphs": ["吏議推窮舊話言，畏途迢遞冒風瀾。", "兩詞罷對文移絕，一室常眠枕席寒。", "鬰鬰久居人共嘆，皇皇求義我知難。", "誰將羑里匡陳事，便作閒堂紫極看。"]}