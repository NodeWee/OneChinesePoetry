{"author": "高遁翁", "period": "宋", "type": "诗", "title": "甥舅同登進士亦世之不易得者今幸逢其會因吟一律以寄一以表祖宗積善之徵二以謝聖主寵賜之榮三以致勉忠之意二子惟勗諸", "paragraphs": ["潦倒山林已二毛，忽聞□□下衡茅。", "祖宗積德幸多世，甥舅何妨共奪標。", "柳拂祥光看虎榜，杏扶春色上雲袍。", "從今莫作懷家計，須効忠良答聖朝。"]}