{"author": "釋德洪", "period": "宋", "type": "诗", "title": "余過山谷時方睡覺且以所夢告余命賦詩因擬長吉作春夢謡", "paragraphs": ["芭蕉莫寒心欲折，密燭華光清夜白。", "春風吹夢正扶摇，□高墮落銀蟾穴。", "青鸞睡穩雲委地，桂葉初齊香不□。", "千門萬户金碧開，時時忽見如花妾。", "心清别殿聞□□，覺來殷枕哀怨聲。", "月廊花影無人問，金鴨香消風□□。"]}