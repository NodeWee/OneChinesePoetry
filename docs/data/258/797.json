{"author": "釋德洪", "period": "宋", "type": "诗", "title": "臘月十六夜讀閻資欽提舉詩一巨軸", "paragraphs": ["青燈映窗山月西，讀遍潁皋居士詩。", "四蹄雷電駿□□，萬丈光芒豪放詞。", "古錦濯江有餘麗，夜光走盤無價珠。", "韻高不受富貴縛，眼蓋縉紳說林壑。", "一語不合□□□，太華摩雲森剔卓。", "一往歸心如鳥工，十分風味□□□。", "沉溟山水柳子厚，撥置形骸龐德公。", "攬轡不當□□□，珥筆合在明光宫。", "天牀長哦起曳履，旋呵凍筆□□□。", "寄語公家王坦之，爲編乃翁詩集尾。"]}