{"author": "劉長卿", "period": "唐", "type": "诗", "title": "同姜氾水題裴司馬東齋", "paragraphs": ["不記鄱陽郡，俱因謫官過。", "白雲心已矣，滄海意如何？蔾杖全吾道，榴花養太和。", "春風騎馬醉，江月釣漁歌。", "步履侵苔廨，頃冠拂薜蘿。", "遠山終日在，芳草傍人多。", "莫學靈均悵，愁竟楚水波。", "（《新撰類林鈔》卷四，據小川環樹錄文。", "）（按：《全唐詩》卷一四九收此詩，題作《同姜濬題裴式微餘干東齋》。", "內容大異，今重錄。", "）。"]}