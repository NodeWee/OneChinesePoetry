{"author": "有孚", "period": "唐", "type": "诗", "title": "立贈河西悟真法師", "paragraphs": ["沙徼虜塵清，天親入帝京。", "詞華推翹類，經論許縱橫。", "幸喜乾坤泰，忻逢日月明。", "還鄉報連[帥]（師），相寧□昇平。", "（同前。", "原署：「內供奉文章應制大德有孚。", "」）（按：有孚，疑即《全唐詩》、《全唐詩補逸》已收之元孚。", "元孚大中間自署爲「上都左街保壽寺文章應制內供奉」，與有孚所署合。", "元、有二字，音亦相近，疑有抄誤。", "今仍分列，以俟考詳。", "）。"]}