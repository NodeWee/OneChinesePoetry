{"author": "李臯", "period": "唐", "type": "诗", "title": "遊南鴈詩", "paragraphs": ["鴈蕩諸奇不可窮，石梁華表遠淩空。", "乾坤誰道洞中小，日月曾從牖裏通。", "詞客墨苔觀照耀，飛仙環佩聽玲瓏。", "何當偕得緱山鶴，駕入嶙峋翠幾重。", "（見同治丙寅刊齊召南纂《溫州府志》）（按：張靖龍云：「見清周喟《南雁蕩山志》卷七《詩外編》引明人陳玭《嘉靖南雁蕩志》，又見乾隆《平陽縣志》卷二，題作《游橫陽雁蕩山詩》。", "」）。"]}