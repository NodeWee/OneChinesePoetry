{"author": "李紳", "period": "唐", "type": "诗", "title": "題北峰黃道士草堂", "paragraphs": ["清溪道士紫微仙，暗誦真經北斗前。", "壇上獨窺華頂月，霧中潛到羽人天。", "飛流夜落銀河水，喬木朝含絳闕煙。", "會了浮名休世事，伴君閑種五芝田。", "（按：宋林表民《天台前集別編》于楊衡《登紫霄峰贈黃仙師》詩下注：「即李紳所題北峰黃道士也。", "」楊詩收入《全唐詩》卷四六五。", "）。"]}