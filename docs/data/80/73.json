{"author": "浙東衆詩人", "period": "唐", "type": "诗", "title": "大曆年浙東聯唱集 雲門寺小溪茶宴懷院中諸公", "paragraphs": ["（嚴維謝良弼〖謝良輔之昆仲，曾任中書舍人。", "據顧況《禮部員外郎陶氏集序》〗裴晃〖不詳〗呂渭鄭槩陳允初庾騤〖不詳〗賈肅〖不詳〗）喜從林下會，還憶府中賢。", "（嚴維）石門雲路裏，花宮玉笥前。", "（謝良弼）日移侵岸竹，溪引出山泉。", "（裴晃）猨飲無人處，琴聽淺溜邊。", "（呂渭）黃粱誰共飯，香茗憶同煎。", "（鄭槩）暫與真僧對，遙知靜者便。", "（允初）清言皆亹亹，佳句又翩翩。", "（庾騤）竟日懷君子，沉吟對暮天。", "（賈肅）。"]}