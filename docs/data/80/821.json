{"author": "白居易", "period": "唐", "type": "诗", "title": "遊紫霄宮七言八句（藏頭拆字詩）", "paragraphs": ["水洗塵埃道味甞，甘於於名利相相忘。", "心懷天洞丹霞客，各誦三清紫府章。", "早裏採蓮歌達旦，一輪明月桂飄香。", "日高公子還相覓，見得山中好酒漿。", "（見宋桑世昌《回文類聚》卷二引）（按：《回文類聚》收此詩作環行排列，各句首字皆略去。", "附《讀法》云：「每句取第一字下半爲起字，從右轉，首句用漿字之下半水字讀起，如『水洗塵埃道味甞，甘於名利兩相忘』是也。", "」）。"]}