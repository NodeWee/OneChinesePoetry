{"author": "彥楚", "period": "唐", "type": "诗", "title": "五言述瓜沙（一下有「州」字）僧獻款詩一首", "paragraphs": ["鄉邑雖然異，銜恩萬國同。", "遠朝來鳳闕，歸順賀宸聰。", "昌（疑應作「冒」字）暑聞鶯囀，看花落晚紅。", "辯清能擊論，學富早成功。", "大教從西得，敷皂賜（一作「筵願」）向東。", "今朝承聖旨，起坐沐天風。", "（同前。", "注「一作」者，爲伯三七二○卷之異文。", "原署：「右街崇先寺內講論兼應制大德彥楚。", "」）。"]}