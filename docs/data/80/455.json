{"author": "白元鑒", "period": "唐", "type": "诗", "title": "大滌山（題擬）", "paragraphs": ["天壇絕頂山，髣髴翠微間。", "跡久苔紋碎，雲根古木閒。", "丹成人已去，鶴駕未曾還。", "猶有簫吹響，時時下舊山。", "（見《咸淳臨安志》卷二四）（按：《全唐詩補逸》卷十八據《洞霄詩集》收《天壇》，爲此詩之別本，然四十字中有二十八字不同，今重錄。", "《咸淳臨安志》收《大滌洞》一首，首三句與《全唐詩補逸》不同，錄如次：「靈山實秀德，仙聖杳難親。", "水溜空巖石，……」餘同，不錄。", "）。"]}