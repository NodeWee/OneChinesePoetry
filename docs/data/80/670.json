{"author": "崔覲", "period": "唐", "type": "诗", "title": "句", "paragraphs": ["直望漢江三百里，一條如線下洋州。", "（以上六題均見宋王象之《輿地紀勝》卷一八三《興元府》）（〖1〗北宋文同《丹淵集》卷十五《崔覲詩》〖原注：大中時人〗：「崔覲者高士，梁州城固人。", "讀書不求官，但與耕稼親。", "夫婦既已老，左右無子孫。", "一日召奴婢，盡以田宅均。", "俾之各爲業，不用來相聞。", "遂去隱南山，雜跡麋鹿羣。", "約曰或過汝，所給爲我陳。", "有時携其妻，來至諸人門。", "乃與具酒食，嘯詠相歡欣。", "山南鄭餘慶，辟之爲參軍。", "見趣使就職，漫不知吏文。", "已復許謝事，但謂長者云。", "補闕王直方，本覲之比鄰。", "文宗時上書，召見蒙咨詢。", "薦覲有高行，用可追至淳。", "詔授起居郎，裒斜走蒲輪。", "辭疾不肯至，高風概秋旻。", "我昨過其縣，裴回想芳塵。", "訪問諸故老，寂無祠與墳。", "斯人久不競，薄夫何由敦？此縣漢唐時，諸公揚清芬。", "刻詩子堅廟，來者期不泯。", "」按：文同於北宋熙寧六年知漢中府，此詩爲其時作。", "詩中保存了一些崔覲事跡的傳聞，故附存之。", "）。"]}