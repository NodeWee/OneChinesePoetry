{"author": "呂讓", "period": "唐", "type": "诗", "title": "和入京", "paragraphs": ["俘囚經萬里，憔悴度三春。", "髮改河陽鬢，衣餘京洛塵。", "鍾儀悲去楚，隨會泣留秦。", "既謝（一作「得」）平吳利，終成失路人。", "（見《文苑英華》卷二四○）（按：《古詩紀》、《全隋詩》及逯欽立輯《先秦漢魏晉南北朝詩》皆收此詩爲隋詩，實誤。", "隋無呂讓其人，《文苑英華》另收呂讓大和八年作《楚州刺史廳記》，可證。", "）。"]}