{"author": "令狐楚", "period": "唐", "type": "诗", "title": "酬蘇少尹中元夜追懷去年此夕鄙人與故李諫議郭員外見訪感時傷舊之作", "paragraphs": ["直繼先朝衛與英，能移孝友作忠貞。", "劍門失險曾縛虎，淮水安流緣斬鯨。", "黃閣碧幢惟是儉，三公二伯未爲榮。", "惠連忽贈池塘句，又遣羸師破膽驚。", "（見蒲積中《古今歲時雜詠》卷二八）（按：《全唐詩》卷四七三收此爲李逢吉詩，題作《奉酬忠武李相公見寄》，疑誤。", "）。"]}