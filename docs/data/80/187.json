{"author": "鄭儋", "period": "唐", "type": "诗", "title": "登汾上閣", "paragraphs": ["汾樓秋水濶，宛似到閶門。", "惆悵江湖思，惟將南客論。", "（見《歐陽行周文集》卷九《陪太原鄭行軍中丞登汾上閣中丞詩曰汾樓秋水濶宛似到閶門惆悵江湖思惟將南客論南客即儋也輒書即事上答》）（按：《全唐詩》卷七八三收此詩於鄭中丞名下，今考定爲鄭儋作。", "）。"]}