{"author": "法常", "period": "唐", "type": "诗", "title": "答鹽官齊安國師見招 一", "paragraphs": ["摧殘枯木倚寒（《祖堂集》作「青」）林，幾度逢春不變心。", "樵客遇（《祖堂集》作「見」）之猶不顧（《比事》作「採」），郢人何事（《祖堂集》作「那更」，《傳燈錄》、《五燈會元》作「那得」）苦追（《比事》作「搜」）尋。", "（見《古今禪藻集》卷七。", "《祖堂集》卷八作曹和尚引古人偈，《景德傳燈錄》卷七、《苕溪漁隱叢話後集》卷三七均作偈，《莆陽比事》卷七引《禪林寶傳》載唐末閩僧躭章稱引此偈，今取以對校。", "）（按：《全唐詩》卷八二三收此詩於躭章名下，誤。", "躭章係引此偈辭鍾傳召，非自作。", "《莆陽比事》云躭章即曹山本寂，可與《祖堂集》相參。", "）。"]}