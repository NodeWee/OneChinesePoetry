{"author": "白居易", "period": "唐", "type": "诗", "title": "和楊同州寒食乾坑會後聞楊工部欲到知予與工部有敷水之期榮喜雖多歡宴且阻辱示長句因而答之", "paragraphs": ["往來東道千餘騎，新舊西曹兩侍郎。", "（去年兄自工部拜同州，今年弟從常州拜工部。", "）家占冬官傳印綬，路逢春日助恩光。", "停留五馬經寒食，指點三峰過故鄉。", "猶恨乾坑敷水會，差池歸雁不成行。", "（見金澤文庫本《白氏文集》卷六五，據朱金城先生《白居易年譜》大和九年譜轉引。", "《千載佳句》卷下《宴喜部·宴後》引五、六兩句）。"]}