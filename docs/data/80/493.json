{"author": "崔詞", "period": "唐", "type": "诗", "title": "謁禹廟", "paragraphs": ["（按：崔詞疑即與薛苹同題禹廟十七人之一。", "）惟舜禪功始，惟堯錫命初。", "九州方奠畫，萬壑遂橫疏。", "受籙嘗開洞，過門不下車。", "諸侯會玉帛，滄海薦圖書。", "玄默將遺世，崇高亦厭居。", "耘田自有鳥，濬澤豈爲魚。", "家及三王嗣，殷囚百代如。", "靈容肅清宇，袞服閉荒墟。", "棗徑愁雲暮，松扉撤祭餘。", "叨榮陵寢邑，懷古益躊躇。", "（見《會稽掇英總集》卷八）。"]}