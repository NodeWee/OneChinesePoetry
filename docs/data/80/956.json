{"author": "宣宗皇帝李忱", "period": "唐", "type": "诗", "title": "悼鹽官和尚（題擬《祖庭事苑》擬。《海昌勝蹟志》題作《悟空塔》）", "paragraphs": ["像季何（一作「誰」）教禍所鍾，釋門光彩喪驪龍。", "香階懶踏初生草，抵掌悲（一作「蕙帳愁」）看舊日容。", "玉柄永雖（一作「辭」）三教座，金鳴（一作「銘」）長鎮萬年蹤。", "知師下界因緣盡，應（一作「却」）上諸天第幾重？（見宋僧善卿《祖庭事苑》卷二。", "注「一作」者爲《海昌勝蹟志》卷一〖承陶敏先生告〗之異文。", "）。"]}