{"author": "浙東衆詩人", "period": "唐", "type": "诗", "title": "大曆年浙東聯唱集 自雲門還泛若耶入鏡湖寄院中諸公", "paragraphs": ["（謝良弼呂渭鄭槩嚴維裴晃陳允初蕭幼和〖不詳〗）山中秋賞罷，溪上晚歸時。", "（謝良弼）出谷秦人望，經湖謝客期。", "（呂渭）日斜愁路遠，風橫畏舟遲。", "（鄭槩）章句懷文友，途程問檝師。", "（嚴維）淺沙遊蚌蛤，危石起鸕鷀。", "（裴晃）落葉飛孤戍，橫塘向古祠。", "（允初）行行多興逸，無處不相思。", "（蕭幼和）。"]}