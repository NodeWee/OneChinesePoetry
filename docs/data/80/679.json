{"author": "智常", "period": "唐", "type": "诗", "title": "偈 一", "paragraphs": ["歸宗事理絕，日輪正當午。", "自在如師子，不與物依怙。", "獨步四山頂，優遊三大路。", "吹噓（《燈錄》、《事苑》作「欠呿」）飛禽墮（《燈錄》、《事苑》作「墜」），嚬呻衆獸（《燈錄》、《事苑》作「邪」）怖。", "機豎箭易及，影沒手難覆。", "施張如（《燈錄》、《事苑》作「若」）工（《事苑》作「二」）使，剪截（《燈錄》、《事苑》作「裁剪」）成尺度。", "巧鏤萬盤（《燈錄》、《事苑》作「般」）名，歸宗還似土。", "語密（《燈錄》、《事苑》作「默」）音聲絕，理（《燈錄》作「旨」，《事苑》作「音」）妙言（《燈錄》、《事苑》作「情」）難措。", "棄箇耳（《燈錄》、《事苑》作「眼」）還聾，取箇目還瞽。", "一鏃破三關，分明箭後路。", "𪫧（《燈錄》、《事苑》作「可」）憐箇（《事苑》作「大」）丈夫，先天爲心祖。", "（《祖堂集》卷十五、《景德傳燈錄》卷二九、《祖庭事苑》卷二）。"]}