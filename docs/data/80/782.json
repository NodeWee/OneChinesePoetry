{"author": "道常", "period": "唐", "type": "诗", "title": "樂道歌（《燈錄》作「獲珠吟」）", "paragraphs": ["三界兮和燄（一作「幻」），六道兮如幻（一作「夢」），聖賢出世兮同（一作「如」）。", "國土猶如水上泡，無常生滅頻（一作「無生滅」）遷變。", "唯有摩訶大般若（一作「般若堅」），堅（一作「猶」）如金剛是可羨（一作「不可讚」）。", "軟似兜羅大等空，極小纖（一作「小極微」）塵不可見。", "擁之令聚而不聚，撥之令散而不散，側耳欲聞而不聞，瞪目觀之不能見（一作「而不見」）。", "謌復謌，盤陀石上笑訶訶。", "笑復笑，青蘿松（一作「松影」）下高聲叫。", "自從頓獲此明珠（一作「獲得此心珠」），帝釋輪王都（一作「俱」）不要。", "不是山僧獨施爲，自古先賢作此調。", "不坐禪，不修道，任運逍遙只摩好（一作「麽了」）。", "但知萬（一作「能方」）法不干懷，無如（一作「始」）何曾有生老。", "（見《祖堂集》卷十七，注「一作」者，爲《景德傳燈錄》卷三十所收此詩之異文。", "）。"]}