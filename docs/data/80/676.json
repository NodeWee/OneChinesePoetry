{"author": "李逢吉", "period": "唐", "type": "诗", "title": "奉和酬相公賓客漢南留贈八韻", "paragraphs": ["自作分憂別，今方便道過。", "悲酸如我少，語笑爲君多。", "淚亦因盃酒，歡非待（一作「侍」）綺羅。", "路[歧]（岐）傷不已，松栢性無他。", "悵望商山老，慇懃漢水波。", "重言塵外約（相公往年垂贈六約），難繼郢中歌。", "玉管離聲發，銀[釭]（缸）曙色和。", "碧霄看又遠，其奈獨愁和。", "（見《文苑英華》卷二四五）（按：《文苑英華》在令狐楚《將赴洛下旅次漢南獻上相公二十兄言懷八韻》後，緊接本詩，署「前人」。", "中華書局影印本新編目錄訂爲李逢吉詩，是。", "二詩押韻相同，詩中事跡亦皆可考，茲不贅述。", "〖《全唐詩》不收此詩〗）。"]}