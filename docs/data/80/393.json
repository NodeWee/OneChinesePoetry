{"author": "龐藴", "period": "唐", "type": "诗", "title": "雜句 一", "paragraphs": ["行路易，行路易，內外中間依本智。", "本智無情法不生，無生即是入正理。", "非色非心放一光，空裏優曇顯心地。", "名爲智，智爲尊，心智通同達本源，萬物同歸不二門。", "有非有兮理常存，無非無兮無有根，未來諸佛亦如是，現在還同古世尊。", "三世俱皆無別道，佛佛相授至今傳。", "。"]}