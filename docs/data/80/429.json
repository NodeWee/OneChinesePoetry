{"author": "朱千乘", "period": "唐", "type": "诗", "title": "送日本國三藏空海上人朝宗我唐兼貢方物而歸海東詩（幷序）", "paragraphs": ["古貌宛休公，談真說苦空。", "應傳六祖後，遠化島夷中。", "去歲朝秦闕，今春赴海東。", "威儀易舊體，文字冠儒宗。", "留學幽微旨，雲關護法崇。", "凌波無際礙，振錫路何窮。", "水宿鳴金磬，雲行侍玉童。", "承恩見明主，偏沐僧家風。", "（收入《弘法大師正傳》，見《弘法大師全集》第七卷）。"]}