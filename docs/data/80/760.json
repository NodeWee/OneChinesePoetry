{"author": "法常", "period": "唐", "type": "诗", "title": "答鹽官齊安國師見招 二", "paragraphs": ["一池荷葉衣無盡，數樹松花食有餘。", "剛被世人知住處，又移茆舍（《沅湘耆舊集》作「屋」）入深居。", "（見《五燈會元》卷四、《古今禪藻集》卷七。", "張靖龍云見董慶酉《四明詩幹》卷下引《鄞縣志》、明李鄴嗣《甬上高僧詩》卷首）（按：《沅湘耆舊集》卷十收作隱山和尚詩，似誤。", "《全唐詩》卷八六○收許宣平《見李白詩又吟》，與此詩相似，唯異文較多。", "檢最早記載許宣平詩事沈汾《續仙傳》，幷不載此詩。", "杜文瀾《古謠諺》卷五二引《雲谷臥餘》謂初見于焦竑《焦氏類林》，似候許詩爲明人附會。", "今互收。", "）。"]}