{"author": "郎士元", "period": "唐", "type": "诗", "title": "駐節太康", "paragraphs": ["霜葉飛紅過夏墟，金風吹鴈集荒渠。", "鞭揮清渭分流外，目送烏江遠樹餘。", "五子歌聲猶在耳，十旬獵迹已成畬。", "天時人因堪惆悵，悶對牙旗展簿書。", "（影印文淵閣《四庫全書》本《河南通志》卷七四、民國廿二年刊劉盼遂纂《太康縣志》卷六、《古今圖書集成·職方典》卷三八八《開封府部》）。"]}