{"author": "法藏", "period": "唐", "type": "诗", "title": "歌行一首", "paragraphs": ["古人重義不重金，曲高和寡勿（《宗鏡錄》、《偈頌》作「無」）知音。", "今時志（《宗鏡錄》、《偈頌》作「學」）士還如此，語默動用跡難尋。", "所嗟世上歧路者，終日崎嶇狂（《宗鏡錄》、《偈頌》作「枉」）用心。", "平坦旃檀不肯收，要須登險（《宗鏡錄》作「陟」）訪椿林。", "窮子捨父遠逃逝，却於本舍絕知音。", "貧女宅中無價寶，却將秤賣他人（《宗鏡錄》、《偈頌》作「小秤買他」）金。", "心無相，用還（《偈頌》作「能」）深，無常境界不能侵。", "運用能隨高與下，靈光且（《偈頌》作「元」）不是浮沉。", "無相無（《偈頌》、《宗鏡錄》無此字）心能運曜，應聲應色隨方照。", "雖在方而不在方，任運高低總能妙。", "亦（《偈頌》、《宗鏡錄》作「尋」）無頭，復無尾，靈（《偈頌》、《宗鏡錄》作「焰」）光運運從何起？只今起者便是心（《偈頌》、《宗鏡錄》作「祇者如今全是心」），心用明時更何你（《偈頌》、《宗鏡錄》作「心用明心心復爾」）。", "不居方，無（一作「何」）處覓，運用無蹤復無跡。", "識取如今明覓（《偈頌》作「密」）人，終朝莫慢（《偈頌》作「漫」，《宗鏡錄》作「謾」）別求的。", "懃（《宗鏡錄》作「勸」）心學，近藂林，莫將病眼認花針。", "說教本窮無相理，廣讀元來不識心。", "了（《偈頌》、《宗鏡錄》作「識」）取心，識（《偈頌》、《宗鏡錄》作「了」）取境，了心識境（《偈頌》、《宗鏡錄》作「識心了境」）禪河淨。", "但（《宗鏡錄》作「若」，《偈頌》作「知」）能了境便識心，萬法都如闥婆影。", "勸且學，莫爲師，不用登高向下窺。", "平源不用金剛鑽，劍刃之中錯下錐。", "向前來，莫人我，山僧有曲無人和。", "了空無相即法師（《偈頌》作「了境心空即法王」），不用綾羅將作幡（《偈頌》作「爲播」）。", "可中了，大希奇，大人幽邃不思議。", "（《偈頌》三句作「大幽邃，不思議，可中學得大希奇」）。", "自家壞（《偈頌》作「懷」）却真寶藏，終日從人乞布衣。", "取境界，妄情生，只如水面（《偈頌》作「上」）一波成。", "但能當境無情計（《偈頌》作「繫」），還同水面本地平。", "應大軀，應小軀，運用只隨如（《偈頌》作「如隨」）意珠。", "被（《偈頌》作「披」）毛戴角形雖異，能應之心（《偈頌》作「應物之情」）體不殊。", "應眼時，若千日，萬像不能逃影質。", "凡夫只是未曾觀，那得自輕而退屈。", "應耳時，若幽谷，大小音聲無不足。", "什（《偈頌》作「十」）方鍾鼓一時鳴，靈光運運常相續。", "應意時，絕分別，照燭森羅長（《偈頌》作「恒」）不歇。", "透過山河石壁間，要且照時常寂滅。", "境自虛，不須畏，終朝照燭無形（《偈頌》作「元無」）對。", "設使（《偈頌》作「爾」）任持浮幻身，運用都無舌身意。", "（南唐靜筠二僧《祖堂集》卷十四，宋子昇、本如《禪門諸祖師偈頌》卷上之下，另《宗鏡錄》卷九〖作古德歌〗、卷十八、卷四四、卷九八收此歌部分文字。", "）。"]}