{"author": "王洋", "period": "宋", "type": "诗", "title": "予寓家龜溪賦廪郡故事郡將始至及其將行皆一奉謁予非異人也不敢異衆故自壬戌三月至癸亥暮春計裁一年往來三宿何山寺退而自笑復自憐也質明將發縱觀殿藏奥曲覩慧樞二士經營成立之跡私有感焉因賦二絕  其二", "paragraphs": ["房湢齋庖間翠鋪，環山環水綠雲扶。", "不知幾許中人産，支慧居前後阿樞。"]}