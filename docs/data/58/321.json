{"author": "王洋", "period": "宋", "type": "诗", "title": "與長老夜話出故人俞宋護書予至山之日俞書適至書中又相問訊感而賦詩二篇俞郊居婺源草堂蔬圃教子讀書鄉人重之聞近苦目疾殊可念  其一", "paragraphs": ["三十年餘病作魔，相思長恨隔關河。", "僧窗開讀君書至，丈室分龕我暫過。", "憶爾音容如會合，感懷踪跡念蹉跎。", "兩篇價有千金重，若比千金更不磨。"]}