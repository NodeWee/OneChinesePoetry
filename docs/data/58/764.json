{"author": "鄭剛中", "period": "宋", "type": "诗", "title": "義榮見示和禪月山居詩盥讀數過六根洒然但余素不曉佛法今以受持孔子教中而見於窮居之所日用者和成七首  其二", "paragraphs": ["不曾貪進不曾休，俯仰人間今白頭。", "一切有爲皆妄幻，十方無礙足浮遊。", "誰言學佛須披衲，頗笑求仙唯造樓。", "只有隨緣是真諦，穏憑舟楫濟安流。"]}