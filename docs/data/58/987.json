{"author": "鄭剛中", "period": "宋", "type": "诗", "title": "馬伏波請征蠻據鞍矍鑠時年六十一陸鴻漸景陵人蚤年事比邱後始改業爲儒今復州東門外小寺斷碑猶言是鴻漸當時受業院也予去年蒙恩謫桂陽正年六十一今徙復州嘗訪鴻漸之遺踪戲成一絕", "paragraphs": ["去年寥落征鞍急，矍鑠殊非馬伏波。", "今此有緣希陸羽，暮途求佛又何如。"]}