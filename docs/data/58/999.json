{"author": "鄭剛中", "period": "宋", "type": "诗", "title": "老翁真箇似童兒汲井埋盆作小池退之句也去歲用此嘗爲小詩云半區茅屋裹疏籬無地容盆作小池祗有案頭翻筆墨老翁髣髴似童兒鄰舍老近以石方盆見借可容水三升置小魚其間終日觀之不厭復借退之全句成一絕", "paragraphs": ["誰鐫紫石僅如斗，我貯清泉將作池。", "養得小魚終日看，老翁真箇似童兒。"]}