{"author": "王洋", "period": "宋", "type": "诗", "title": "予寓家龜溪賦廪郡故事郡將始至及其將行皆一奉謁予非異人也不敢異衆故自壬戌三月至癸亥暮春計裁一年往來三宿何山寺退而自笑復自憐也質明將發縱觀殿藏奥曲覩慧樞二士經營成立之跡私有感焉因賦二絕  其一", "paragraphs": ["官供粥飯是官身，一歲三逢陌上春。", "應有得閑人笑我，苦因何事去來頻。"]}