{"author": "鄭剛中", "period": "宋", "type": "诗", "title": "宣和壬寅十月余游江南二十五日道出月巖方崇寧甲申先子休官長沙挈家人宿巖下此後二十年間哭父母失姊妹禍患百端今日雖使余富貴過此尚當悲感不自已况復羈孤無聊爲萬里旅人耶欲作一詩梗切未能就止以二十八字叙其事翌日得四韻  其一", "paragraphs": ["先親膝下共游人，孤影飄零只我身。", "今日再來如隔世，泫然衰淚落江濱。"]}