{"author": "方回", "period": "宋", "type": "诗", "title": "贈俞碧巖體仁刊圖書", "paragraphs": ["上古包羲卦初畫，五行之金刀爲革。", "兩儀四象生□□，□初一圈爲太極。", "八卦之上六十四，右乾左坤名曰易。", "因重□定科斗書，削木爲方竹爲冊。", "擣紙束毫寫今字，世降俗□動山積。", "何如簡徑却艱難，篠簜梓桐事雕刻。", "所以近人刊圖書，篆籀依稀規鳥迹。", "博雅君子具老眼，爾□生者□不識。", "紫陽山西星源州，遥見長虹貫白日。", "伊人□□□□間，雲氣開晴碧巖碧。", "一旦飄然□□湖，硎刃如□□□□。", "誰嘗石鼓玩陳倉，忽似野碑揭鄒嶧。", "贈我三印紅屈蟠，細□游絲疏復密。", "侯王黄金橐駝紐，韓彭何曾得渠力。", "如我□綠綬亦無，不過小匣藏寸物。", "閒詩倡和外謹封，家書時用報兒姪。", "佩之如寶漢剛卯，不懼取將轟霹靂。"]}