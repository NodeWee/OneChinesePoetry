{"author": "歐陽澈", "period": "宋", "type": "诗", "title": "宣和四祀季冬夢與人環坐傑閣烹茶飲於左右堆阿堵物茶罷共讀詩集意謂先賢所述首篇題云永叔誦徹三闋遽然而覺特記一句云東野龍鍾衣綠歸議者謂非吉兆因即東野遺事反其旨而足之爲四絕句云  其一", "paragraphs": ["東野龍鍾衣綠歸，食虀腸苦竟棲遲。", "出門顧我渾無礙，未肯徘徊只賦詩。"]}