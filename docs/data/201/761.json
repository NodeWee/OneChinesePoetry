{"author": "朱松", "period": "宋", "type": "诗", "title": "徐彥猷寄示詩數章皆隠約世外語詩律深妙豈勝歎仰輒次韻和呈彥猷素富學未壯而棄場屋故詩中極道江湖放浪之樂以動蕩其心志而卒反之以古人出處之義當有隠君子弄舟烟雨之外倚其聲而歌之亦可以一笑也  其四", "paragraphs": ["江湖魏闕已一視，孰與蓑笠無危機。", "遥知避世客相對，落日一談能解圍。"]}