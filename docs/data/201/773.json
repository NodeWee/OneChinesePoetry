{"author": "朱松", "period": "宋", "type": "诗", "title": "某與徐侯有卜居村落之約每誦杜子美白沙翠竹江村路相送柴門月色新之句必相勸亟歸同饗此樂侯今已遷居浮流僕亦尋屋一區冀必得之庶幾遂踐舊約之言乎因作二詩以廣子美之意  其一", "paragraphs": ["午鳩呼夢覺徐徐，細讀牀頭種樹書。", "自教兒童事農圃，更尋何處欲歸愚。"]}