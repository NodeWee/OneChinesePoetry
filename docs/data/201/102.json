{"author": "釋慧空", "period": "宋", "type": "诗", "title": "才仲出示巨軸佳篇復檔案新詩降嘆不已又似欲置人於苦海中惟恐墮其計而不免次韻奉呈", "paragraphs": ["先生詞源真洶湧，已如鳴鶴聞于天。", "隋珠卻把暗投擲，但覺驚捧蛟槃圓。", "終須負鼎于明主，況其致治如烹鮮。", "伊尹未聘獨耕野，先生是以由居廛。", "古人投筆真不淺，爲有妙技非難捐。", "風流顧愷雖可尚，要之無乃癡爲爲緣。", "願言自信龜手藥，無使小子譏便便。"]}