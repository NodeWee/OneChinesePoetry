{"author": "陸游", "period": "宋", "type": "诗", "title": "去年余佐京口遇王嘉叟從張魏公督師過焉魏公道免相嘉叟亦出守莆陽近辱書報魏公已葬衡山感嘆不已因用所遺拄頰亭詩韵奉寄", "paragraphs": ["河亭挈手共徘徊，萬事寜非有數哉。", "黄閣相君三黜去，青雲學士一麾來。", "中原故老知誰在，南嶽新丘共此哀。", "火冷夜窗聽急雪，相思時取近書開。"]}