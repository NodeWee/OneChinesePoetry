{"author": "毛滂", "period": "宋", "type": "诗", "title": "縣境不雨數遣比丘禱佛於廟祀龍於社皆不雨聞龍居響潭水中往潭湄刑鵝而祀之初崖月微明有風颯然動衣袂祀竟雲物出雨態生已而遂雨然歲豐時和蓋造物者之力而龍之惠也至前此不雨乃令之無狀所召爾縣之諸儒反爲歌詩以雨歸令甚無謂聊作一詩奉報", "paragraphs": ["自酌椒漿酹紫淵，步虚聲徹羽衣翩。", "壇心月冷刑鵝俎，雨脚風搖浴狶天。", "百里飽看紅䆉稏，一杯輕愧黑蜿蜒。", "韋編漫記經綸事，老對雲雷却惘然。"]}