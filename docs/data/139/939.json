{"author": "葛勝仲", "period": "宋", "type": "诗", "title": "鳳凰山泉石勝絕去城無幾里而前此未有知者偶因休吏與文中良器二士訪尋得瓌奇卓絕之觀於荆棘草莽間相顧大笑因崇基趾築亭榭疏泉甃池爲登臨嘯詠之地九月二十五日游陟歸夜作小詩十首  其七", "paragraphs": ["鳯去丹山久不歸，昔年寧此覽朝暉。", "紫庭正带黄紳望，曷日重將九子飛。"]}