{"author": "葛勝仲", "period": "宋", "type": "诗", "title": "周文之運使巡按海寜追憶曩歲與伯仲同奉板輿之樂感慨賦詩不惟辭藻格力清蔚高邁且足以敦孝悌而厚風俗昔夏侯湛作詩示潘岳曰此文非徒温雅乃别見孝悌之性因次韻和二首  其一", "paragraphs": ["褰帷巖邑特從容，憶惜鴒原會一同。", "樂孺共營蘭薦膳，劬勞爭報棘吹風。", "繡衣握節新恩重，綵服承顔往事空。", "三紀光陰真插羽，依然小市夕陽中。"]}