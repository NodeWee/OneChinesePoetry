{"author": "程俱", "period": "宋", "type": "诗", "title": "某啓伏蒙宫使資政左丞以某末疾漸平寵貺新詩仰荷眷私欽誦不足謹依嚴韵攀和四首少敘盛德仍述鄙懷伏惟采覽某再拜  其二", "paragraphs": ["典訓文章見白麻，經綸才術又王家。", "如何袖手千巖裏，却傍臨溪一徑斜。", "憂國丹心知益壮，濟時素業復誰加。", "何當樂壽亭前路，杖屨追遊閲歲華。"]}