{"author": "李光", "period": "宋", "type": "诗", "title": "客醉而亟歸不慮畏塗之可戒當爲罪首丞令不行與吏慢丞命其罪均也以爲不然則縣令先入又何逃焉因次韻戲答德循且誚深山道人眷眷炬火非胥靡登危而不慄者遂并以寄之", "paragraphs": ["肩輿歸去未全醒，倚戶何人念遠征。", "事在赦前皆可罪，過因酒後各原情。", "壺中未便乘風去，夜半何妨秘息行。", "不向險中求不死，却因何處覓長生。"]}