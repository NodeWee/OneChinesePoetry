{"author": "程俱", "period": "宋", "type": "诗", "title": "某啓伏蒙宫使資政左丞以某末疾漸平寵貺新詩仰荷眷私欽誦不足謹依嚴韵攀和四首少敘盛德仍述鄙懷伏惟采覽某再拜  其一", "paragraphs": ["如公真似泰山雲，敷寸崇朝四海聞。", "出處要同周四友，聲名何减漢三君。", "詞源笑唾三冬學，妙旨深明六藝文。", "要是天孫機杼手，莫将雲錦並纖紋。"]}