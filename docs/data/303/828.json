{"author": "李光", "period": "宋", "type": "诗", "title": "魏子介然甲戌中春不遠數百里訪予寂寞之濱予方厄窮適此久旱市無魚肉園乏佳蔬介然處之宴然眷眷不忍捨去予與介然别久介然氣貌議論益超然孟夏既望慨然請辭欲歸築室讀未見之書科舉之文不足學走筆作長句送行且勉使力學志其遠且大者仍用喜雨詩韻", "paragraphs": ["愛君凛凛有英風，刮目相看爲改容。", "榻解久懸延孺子，樓登百尺卧元龍。", "貨因縷積成良賈，學務深耕鄙惰農。", "已約三冬重過我，盡攜書史日相從。"]}