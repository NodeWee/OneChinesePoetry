{"author": "菩提達摩", "period": "唐", "type": "诗", "title": "讖 二十二", "paragraphs": ["鳥來上高堂欲興（《天聖廣燈錄》作「驚」），白雲入地色還青。", "天上金龍日月明，東陽海水清不清。", "首捧朱（《天聖廣燈錄》作「珠」）輪重復輕，雖無心眼轉惺惺（《天聖廣燈錄》作「醒醒」）。", "不見（《天聖廣燈錄》作「具」）耳目善觀聽，身體元無空有形。", "不說姓字但驗（《天聖廣燈錄》作「籤」）名，意尋書卷錯開（《天聖廣燈錄》作「看」）經。", "口談（《天聖廣燈錄》作「說」）恩幸心無情，或去或來身不停。", "（以上七首見《卍續藏經》本《祖庭事苑》卷八，原注：「未見注八首。", "」「路上忽逢深處水」一首已見《祖堂集》。", "《天聖廣燈錄》卷六收二十三首，缺「初首不稱名」一首，各首均無注）（按：以上諸讖，云爲菩提達磨所作，顯爲依托。", "其作者，應爲南宗禪僧，較大的可能爲南嶽懷讓、馬祖道一一系的禪僧。", "諸讖中所述事，以石頭希遷、馬祖道一爲最遲，因知作者應爲德宗以後人。", "《祖堂集》成書於南唐間，諸讖僞托之下限，疑不遲於唐末。", "）。"]}