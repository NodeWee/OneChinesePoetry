{"author": "菩提達摩", "period": "唐", "type": "诗", "title": "讖 二", "paragraphs": ["心中雖吉外頭凶，（心中者，周字也。", "外頭凶者，周王無道滅佛法也）川下僧房名不中。", "（川下僧房者，俗號僧房爲邑，川下邑爲邕字也。", "後周文帝〖陳按：應作武帝〗姓字文，名泰邕。", "不中者，後周沙汰滅佛法。", "）爲遇毒龍生武子，（毒龍者，武帝父王也。", "生武子者，生武帝也）忽逢小鼠寂無窮。", "（小鼠者，庚子也。", "周武帝庚子崩。", "寂無窮者，盡滅無也）。"]}