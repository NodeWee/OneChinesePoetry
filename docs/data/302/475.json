{"author": "傅翕", "period": "唐", "type": "诗", "title": "頌 三", "paragraphs": ["凡地修聖道，果地習凡因。", "恒行無所踐，常度無度人。", "（同前卷十四）（按：傳大士諸詩，馮惟訥、丁福保、逯欽立皆不取，殆疑其爲後人依託。", "然如前所錄，湛然〖天寶、大曆間在世〗、延壽〖吳越時僧〗所見，與傳本大致相同，晚唐日本僧人攜歸書目中亦提及其集，知即其依託，亦應出唐時人之手，故錄存之。", "）。"]}