{"author": "無名氏", "period": "唐", "type": "诗", "title": "漢祖天師口訣", "paragraphs": ["鉛抽髓，髓抽精，精髓相合丹必成。", "一斤水銀十七兩，一兩變化是鉛精。", "將此鉛精作大丹，老子九轉入生研。", "一麗水銀特牛力，服之令人貌若仙，貌若仙兮筋骨堅。", "筋骨堅強返枯槁，截舌人間不須道。", "未能隱顯出沒藏，切慎懼口莫顛狂。", "若教上界天神怒，恐遭非橫及刀光。", "。"]}