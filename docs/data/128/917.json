{"author": "黄庭堅", "period": "宋", "type": "诗", "title": "庭堅得邑太和六舅按節出同安邂逅于皖公溪口風雨阻留十日對榻夜語因詠誰知風雨夜復此對牀眠別後覺斯言可念列置十字字爲八句寄呈十首  其一", "paragraphs": ["鵠白不以烏，蘭香端爲誰。", "外家秉明德，晚與世參差。", "乖離歲十二，會面卒卒期。", "何言灊丘底，玉稻同一炊。"]}