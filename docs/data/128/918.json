{"author": "黄庭堅", "period": "宋", "type": "诗", "title": "庭堅得邑太和六舅按節出同安邂逅于皖公溪口風雨阻留十日對榻夜語因詠誰知風雨夜復此對牀眠別後覺斯言可念列置十字字爲八句寄呈十首  其二", "paragraphs": ["滄江渺無津，同濟共安危。", "四海非不廣，舅甥自相知。", "孔鸞在榛梅，鷦鷯亦一枝。", "千里同明月，相期不磷緇。"]}