{"author": "黄庭堅", "period": "宋", "type": "诗", "title": "庭堅得邑太和六舅按節出同安邂逅于皖公溪口風雨阻留十日對榻夜語因詠誰知風雨夜復此對牀眠別後覺斯言可念列置十字字爲八句寄呈十首  其七", "paragraphs": ["負薪反羊裘，愛表只傷裏。", "補紉雖云工，歲晏安可恃。", "洗心如秋天，六合無塵滓。", "浮雲風去來，在彼不在此。"]}