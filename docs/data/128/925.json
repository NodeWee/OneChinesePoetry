{"author": "黄庭堅", "period": "宋", "type": "诗", "title": "庭堅得邑太和六舅按節出同安邂逅于皖公溪口風雨阻留十日對榻夜語因詠誰知風雨夜復此對牀眠別後覺斯言可念列置十字字爲八句寄呈十首  其九", "paragraphs": ["解衣卧相語，濤波夜掀牀。", "十年身百憂，險阻心已降。", "涉旬風更雨，宿昔燭生光。", "衾幬無端冷，明月一船霜。"]}