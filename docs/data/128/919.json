{"author": "黄庭堅", "period": "宋", "type": "诗", "title": "庭堅得邑太和六舅按節出同安邂逅于皖公溪口風雨阻留十日對榻夜語因詠誰知風雨夜復此對牀眠別後覺斯言可念列置十字字爲八句寄呈十首  其三", "paragraphs": ["少小長母家，拊憐輩諸童。", "食貧走八方，略已一老翁。", "不能成宅相，頗似舅固窮。", "何以報嘉德，取琴作南風。"]}