{"author": "王十朋", "period": "宋", "type": "诗", "title": "橫山連氏妻方奉姑甚謹姑死刻木像事之越十年不怠郡守張公子韶下車命諸邑訪孝義予披牒至其家獲觀木像感嘆不已因書四十字時紹興丙子七月十四日也", "paragraphs": ["純孝世稀有，事亡人所難。", "堪嘉里曾子，况有婦丁蘭。", "守令方尊禮，鄉閭競聳觀。", "名將聞帝闕，旌表及門闌。"]}