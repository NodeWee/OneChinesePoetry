{"author": "王十朋", "period": "宋", "type": "诗", "title": "明慶懺院上方地爽而幽蓋精藍之勝也予因會友託迹於其間一日探囊中得石刻詩一本乃王瞻叔國博先生題台人秀野堂也摹寫景物頗類於此因置之壁間意有感觸遂借其韻", "paragraphs": ["下帷精舍遠塵繁，境靜心清事不關。", "案上忘機有黄卷，眼中得趣是青山。", "林泉欲共高僧老，事業未容吾輩閑。", "準擬他年掛冠後，飄然杖履白雲間。"]}