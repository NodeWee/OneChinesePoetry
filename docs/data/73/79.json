{"author": "侯賓", "period": "宋", "type": "诗", "title": "雍千秋有東巖詩信師古和之矣次其韻", "paragraphs": ["漥山插曾雲，古詩廕修柏。", "琅玕繚疏垣，爲供窗戶碧。", "地靈輕俗駕，盡掃塵埃迹。", "一新堂殿容，共詫今勝昔。", "朅來厠嘉踐，深衣曳方舄。", "荒□障□風，積潤蘚侵壁。", "可人茶供甘，乳竇出寒液。", "□龕明石像，斷碑摸鐵畫。", "湍江激崩岸，道路幾更易。", "羣山碧參差，眼境多克獲。", "窮幽老不能，負我登山屐。", "狂歌擊唾壺，醉墨紛狼藉。"]}