{"author": "王十朋", "period": "宋", "type": "诗", "title": "叔父寶印師往永嘉妙果院未期年而退弟子德純住龍翔一日歸省其師亦退居林下緇素挽留之乃遁於異郡不踰月間師弟子相繼退休識者高之目爲僧中二疏某竊祿將一考矣有媿二高僧因書一絕庶幾他日或蹈其高躅云", "paragraphs": ["掛冠林下近來無，誰謂僧中有二疏。", "應笑紅蓮幕中客，故園三徑已荒蕪。"]}