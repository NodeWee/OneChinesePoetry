{"author": "周必大", "period": "宋", "type": "诗", "title": "新光州守趙師奭字國佐才高一世仕京口以讒廢宰太和以憂歸得郡待對沒於逆旅家會稽又遭焚識者閔之今既葬矣其子寄行狀求追挽嗟悼不足情見乎辭", "paragraphs": ["籍甚天支萬事通，傷哉人爵一生窮。", "飛英北固讒何極，游刃西昌秩未終。", "千騎絕憐成畫餠，八人乃忍助融風。", "只因快閣長流水，遺恨滔滔向浙東。"]}