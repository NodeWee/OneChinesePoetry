{"author": "周必大", "period": "宋", "type": "诗", "title": "程泰之昨有金带銀章之句十月二十八日乃因押伴北使赤岸御筵服重金侍宴紫宸殿坐間嘗作數語爲戲後兩日復得其詩亦再次韻", "paragraphs": ["甚日重黄侍玉鑾，幾時八座佩金寒。", "殿庭屬目誇新貴，部曲低頭拜舊官。", "五日尹京非細事，四時仕宦固多般。", "重行隔品詩仍健，應笑官卑語带酸。"]}