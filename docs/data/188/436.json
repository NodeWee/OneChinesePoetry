{"author": "周必大", "period": "宋", "type": "诗", "title": "邦衡侍郎用洪範五行推薄命而成傑句歎仰大手幾至閣筆勉賡盛意兼敘天人之應庶知託契辱愛如此其厚决非偶然耳", "paragraphs": ["五行陳範推箕子，三壽爲朋及魯申。", "二紀環周元附驥，四辰鱗次豈因人。", "交承紫掖追隨舊，遞宿金鑾契分申。", "人事天時已如此，更看坯甈累陶鈞。"]}