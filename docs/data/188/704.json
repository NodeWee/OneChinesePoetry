{"author": "周必大", "period": "宋", "type": "诗", "title": "平園創三層樓子直秘書遠貺新詩有山中宰之句自念掛朝服築層樓偶與陶隠居相符他日倘得壽與之齊則登臨之樂未已也次韵爲謝每句用本傳中語", "paragraphs": ["弘景掛冠永明年，築樓三層家政傳。", "俯聽松風輒欣然，時人望之疑是仙。", "天教輕捷遊方外，自喜向來不爲宰。", "耄期猶且有壯容，誓戒何妨臨鄮海。"]}