{"author": "周必大", "period": "宋", "type": "诗", "title": "紹興庚午某與安成劉逢辰秋闈同薦逢辰四子伯德禮淳熙甲午解魁登第今宰臨川仲德仁拔癸卯解叔德恭負雋聲季德性紹熙乙卯復冠鄉舉出示當時小錄手澤在焉爲題二小詩於後  其二", "paragraphs": ["鹿鳴舊籍晚重看，翰墨場中興久闌。", "同榜諸郎皆舉首，老夫安得不衰殘。"]}