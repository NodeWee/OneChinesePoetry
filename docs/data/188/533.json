{"author": "周必大", "period": "宋", "type": "诗", "title": "文忠烈公居洛有丙午同甲會詩今執政府凡三位樞密使王季海參政錢師魏先在焉前歲夏某忝參預連牆而居適然齊年時號丙午坊次文公韻簡公", "paragraphs": ["文公八十會伊川，盛事于今又百年。", "豈意蒼顔華髮叟，亦陪黄閣紫樞仙。", "府居末至容連棟，班路前瞻愧比肩。", "丁丙連干支合德，君臣慶會豈虛傳。"]}