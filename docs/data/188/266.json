{"author": "周必大", "period": "宋", "type": "诗", "title": "去年會慶節初定上壽儀敕差翰林承旨今樞密洪景嚴攝殿中監執酒盞予攝少監以酒注于盞既而準故事權停此禮但拜表文德殿下從駕朝德壽宮今年赴永和寺觀罷散武弁三數人而已有感成小詩", "paragraphs": ["去歲茲辰侍赤墀，詔黄親許奉瑶巵。", "如今不及封人賤，猶對君王效祝辭。"]}