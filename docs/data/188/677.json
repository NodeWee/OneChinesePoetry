{"author": "周必大", "period": "宋", "type": "诗", "title": "紹興庚午某與安成劉逢辰秋闈同薦逢辰四子伯德禮淳熙甲午解魁登第今宰臨川仲德仁拔癸卯解叔德恭負雋聲季德性紹熙乙卯復冠鄉舉出示當時小錄手澤在焉爲題二小詩於後  其一", "paragraphs": ["丁年韋布逐槐忙，結綬王畿四紀强。", "只把衣冠掛神虎，夢回猶未熟黄粱。"]}