{"author": "周必大", "period": "宋", "type": "诗", "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡季亨", "paragraphs": ["未復中原近守淮，前朝該輔只時來。", "濟川用礪我無是，作醴和羹何有哉。", "正喜春晴知歲美，頓招兩蕊坐筵開。", "和詩更作齊兒語，老手屠龍合拊孩。"]}