{"author": "周必大", "period": "宋", "type": "诗", "title": "丁酉二月二十日同部中諸公遊下竺御園坐枕流亭觀放閘桃花數萬點隨流而下繼至集芳亦禁峑也海棠滿山郁李遶檻殆不類人間世明日入部而桃花數枝伶俜窗外未時內直則海棠郁李各一株方開遂賦二絕句  其二", "paragraphs": ["清勝堂前花萬重，玉堂署裏兩芳叢。", "應憐寓直清無侶，聊伴衰翁宿禁中。"]}