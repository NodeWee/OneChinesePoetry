{"author": "周必大", "period": "宋", "type": "诗", "title": "正月三日胡季亨及伯信仲威叔賢昆仲歐陽宅之李達可同自永和來雨中小集疊岫閣用金鼎玉舟勸酒下視梅林戲舉說命五說戲祝六君蒙次前韵賦佳篇各徵舊事各以一篇爲謝 答胡伯信", "paragraphs": ["舟浮江海達于淮，不盡詞源衮衮來。", "人是浴沂三益者，句成泛剡兩佳哉。", "千鍾但使尊中滿，九秩從教案上開。", "却憶兒童聚嬉戲，爭騎竹馬弄泥孩。"]}