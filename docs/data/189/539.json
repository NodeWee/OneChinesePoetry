{"author": "方一夔", "period": "宋", "type": "诗", "title": "客有善談謔者曰鰌鮎魚龜皆水族也一日聚議謁河伯求職事鰌先去河伯授以右相鮎魚次之授以左相龜行遲欲以翰林處之龜不願曰好官二子俱做但願河伯註長壽看二子做到何處其言雖謔可爲發一笑也謾記其事", "paragraphs": ["傭耕陳勝假爲鬼，爛斧王喬詐得仙。", "若見淵明爲我道，併從金母乞長年。"]}