{"author": "釋寶曇", "period": "宋", "type": "诗", "title": "古城蘭若有竹數百道人築牆而疏逖之十有九居于外或以凈香名之取少陵雨洗娟娟浄之語殆少吾此君也故以此意爲出一語贈之", "paragraphs": ["豈無四海老兄弟，恐墮春風年少名。", "晴簷甫見天目面，夜雨共傳笙筑聲。", "淋漓素壁江國在，參錯拂衣花鳥驚。", "汝亦群龍護持一，此中七字有堅城。"]}