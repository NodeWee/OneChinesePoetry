{"author": "喻良能", "period": "宋", "type": "诗", "title": "丞廨之後正瞰城城上有古木十數株盛夏五六月清風徐來蕭然有山林之趣嘗誦陳後山城荒可當山之句欲作亭對之榜曰當山而三歲之間十捧差檄三攝劇邑猝猝未能也今且去矣乃留詩壁間庶幾後之君子會有成吾之志者", "paragraphs": ["地靜城荒可當山，士衡瓦屋兩三間。", "作亭領畧吾何暇，留待來賢涉筆間。"]}