{"author": "趙子松", "period": "宋", "type": "诗", "title": "建炎四年正月二十五日過南山詩", "paragraphs": ["□望□□洞，北□刻劃兼無雙。", "怪□□奇□，□□□□□。", "虬龍□□脊，彪兕怒翀羾。", "□□作澒洞，哀湍瀉春撞。", "磨崖名相踵，快意言多哤。", "賞心或自得，有力誰扛。", "想當秋水至，萬壑爭淙淙。", "仙聖會縹緲，松竹導旌幢。", "祇今巖岫間，彷彿餘舌杠。", "豈無避世翁，台背霜眉龐。", "□許尋子真，不辭拜老龐。", "華髪去鄉國，炎荒寄逢窻。", "偶著兩□歷，端令寸心降。", "危守跂鳥翼，旅食空酒缸。", "歸鴉識故棲，野燒明枯樁。", "送客雨霖霏，催□鼓逢逢。", "推枕耿不寐，取火續寒缸。", "哦詩雜蠻語，嘲哳愧新腔。"]}