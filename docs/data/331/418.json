{"author": "度正", "period": "宋", "type": "诗", "title": "南平教授勾子甲見訪於益昌自言正在華陽時渠方待試石室屢過縣齋勾重慶人將至蒼溪又訪舟中且以佳篇爲贈次韵謝之二首  其一", "paragraphs": ["頃年應聘漫談經，喜向寒窗訪聚螢。", "撫字昨慚書下下，佩衿今羨領青青。", "儻來富貴皆塵土，無盡詩書自日星。", "珍重聖賢垂軌範，不尤臧氏不尤邢。"]}