{"author": "戴復古", "period": "宋", "type": "诗", "title": "綠陰亭自唐時有之到今五百年盧肇二三公題詩之後吟聲寂寂久矣亭前古木不存綠陰之名殆成虛設今詩人李賈友山作尉于此實居此亭公事之暇與江山風景應接境因人勝見於吟筆多矣友人石屏戴復古訪之相與周旋于亭上題四絕句以記曾來  其三", "paragraphs": ["遠山橫碧一溪清，白鳥飛邊落照明。", "吏散庭階一無事，綠陰亭上又詩成。"]}