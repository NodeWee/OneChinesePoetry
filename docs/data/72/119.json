{"author": "方回", "period": "宋", "type": "诗", "title": "乙巳三月十五日監察御史王東溪節宿戒方回萬里飲靈隠冷泉亭趙宣慰君實趙提舉子昂靈隠寺知事晦壇治具西方僧四人兩提領北人放泉噴雪觀猿擲果予醉先退賦詩五首記之  其四", "paragraphs": ["休兵三十有餘齡，鐵馬曾來似不曾。", "寒士喜從賢御史，閒人許識老名僧。", "畫船處處歌春雪，厦屋遥遥貯臘冰。", "保得西湖如此好，心知明首遇良肱。"]}