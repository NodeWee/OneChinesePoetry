{"author": "牟巘", "period": "宋", "type": "诗", "title": "都梁北鄉士多好學有向君敏衡者一日訪予語甚質氣甚夷禮甚虔予心異之間爲予言曰家故沅徙也今所居有溪實自沅來乃築室聚書其上以教子弟因以沅溪書舍名之而其亭則曰無加蓋其地舊號無加莊以其東止於石西止於岸南止於路北止於泉也願有以發之予既爲籀右書二顔而向君復以所謂廉崖者諗予予聞此石傑立千尺實陗厲峻削可敬可仰有類乎廉者頗思一至其處摩挲此石以激衰懦而未能也乃各爲一解以謝焉  其三", "paragraphs": ["廉崖千仞孰能干，一見令人毛髮寒。", "可以人而不如石，我當爲石共衣冠。"]}