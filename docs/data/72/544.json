{"author": "牟巘", "period": "宋", "type": "诗", "title": "己巳秋七月不雨人心焦然乃戊午齋宿致城隍清源渠渡龍君嶅山五神于州宅以禱始至雨洗塵自是間微雨輒隨止旱氣轉深苗且就槁要神弗獲某憂懼不知所出越癸亥日亭午率郡僚吏申禱於庭未移頃雨大摯旄穉呼舞皆曰神之賜也某既拜貺又明日以神歸念無爲神報者乃作送神之詩七章以侈神功且又以祈焉  其二", "paragraphs": ["幾度看雲眼欲穿，不應氣數總關天。", "去年兵又今年旱，守也於民自寡緣。"]}