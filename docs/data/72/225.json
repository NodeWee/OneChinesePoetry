{"author": "方回", "period": "宋", "type": "诗", "title": "宿包山楊明府宅  其一", "paragraphs": ["十年共艱難，老友楊明府。", "賢令實所頼，拙守何足數。", "尚憶紛紜初，天地沸鼙鼓。", "窮山古未見，倏忽集萬馬。", "家財吝不捐，寧保殺與擄。", "公一無所愛，什器亦遭斧。", "我書寄歙山，萬卷棄草莽。", "即令兩禿翁，衣破缺紉補。", "獨有浩然氣，依舊塞□□。", "□□白雲村，連榻曉共語。"]}