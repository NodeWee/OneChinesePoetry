{"author": "徐瑞", "period": "宋", "type": "诗", "title": "丙申二月既望仲退再來山中意行談舊送別悵望寄兩絕句其一云別君烏石岡頭路一樹梨花照晚煙總是舊來携手處東風回首十三年其二云入山不遠六七里老我應行千百回昨日與君談未了今朝策蹇又重來讀之黯然次韻用謝  其二", "paragraphs": ["夢中幾度尋安道，也似當年泛剡回。", "可是山中緣未斷，又從雲外寄詩來。"]}