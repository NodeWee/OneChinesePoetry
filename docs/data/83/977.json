{"author": "徐瑞", "period": "宋", "type": "诗", "title": "余自戊子至丁酉十年之間詩不及百首而困窮流落之狀歷歷可見雖然政使歲得百首亦不過流連光景而已焉攸用感嘆之餘賦此自警", "paragraphs": ["吾生汩汩何所就，祇送流光添鬢絲。", "起尋諸老已半鬼，回首十年無百詩。", "刻意文章終害道，無心世路任多岐。", "便須擘畫三千歲，不住青城即武夷。"]}