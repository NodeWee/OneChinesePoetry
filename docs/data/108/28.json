{"author": "王易簡", "period": "宋", "type": "诗", "title": "題大像", "paragraphs": ["□□未生時，先有此石巖。", "一從下生已，□□□□□。", "初發混沌竅，吐盡龍宮函。", "嗟□□□□，巍坐當空嵌。", "按足大地動，□□□魔芟。", "丹青架樓閣，僅免苔蘚緘。", "上方見頂相，下方仰裙衫。", "誰如福智人，獨脫神鬼監。", "龕燈集烟燿，天花墜雲銜。", "我行豈不遥，迫此十口饞。", "叩門覓津梁，忽臯大力帆。", "善哉此方俗，不解走巫咸。", "仰佛何拳拳，盥佛何摻摻。", "靈石兆三生，神感浹至誠。", "我出唁佛語，誰能知聖凡。"]}