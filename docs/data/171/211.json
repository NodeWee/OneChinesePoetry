{"author": "胡皓", "period": "唐", "type": "诗", "title": "春悲行（伯三七七一下同）", "paragraphs": ["夜鵲南飛倦，鳴雞屢送晨，忽聞芳歲道（到），今日故園春。", "試上亭臺望，葐蒀（氛氳）江樹新。", "（項云「葐蒀」爲草木茂盛之貌，不煩改。", "）旳旳韶陽蕚，迢迢佳麗人，音容曠不接，景物徒相因。", "別怨如流水，移恩念積薪，垂淚三危露，心斵[一]（「斵」，原卷作「斷」。", "）二京塵。", "遠役鴻爲伴，荒亭鬼作隣，吾生殊卉木，顦顇此江濱。", "（[一]俞云：「『心斵』疑『心斷』。", "」）。"]}