{"author": "李鵬", "period": "唐", "type": "诗", "title": "五言同韋子斿神泉詩", "paragraphs": ["昔日鳴絃地，今聞生澗水。", "靈潛敝政餘，潤發彫文始。", "滴滴流珠散，渟渟明月止。", "善香懷若人，淡交挹君子。", "鏡澈無纖翳，天清滌煩滓。", "虛忝神僊臺，何由弄風晷？（見《金石萃編》卷六十一。", "）（〖1〗詩刻次溫翁念一詩後，署作者之名曰「天官員外郎李鵬字至遠」，亦尹元凱所書。", "碑末紀年曰「垂拱四年龍集戊子四月戊□」，蓋公元六八八年也。", "）。"]}