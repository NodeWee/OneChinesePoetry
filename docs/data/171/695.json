{"author": "范的", "period": "唐", "type": "诗", "title": "時在育王寺書石字奉酬□丞使君寄贈四韻依次用本韻", "paragraphs": ["（《金石文鈔》題作《時在育王寺書石中丞使君寄目前四韻奉酬本韻》）拙藝荷才雄，新詩起謝公。", "開緘光佛域，望景動星宮。", "風雪文章裏，書鐫琬琰中。", "將誰比佳句？霞綺散成紅。", "（見《金石萃編》卷一百八。", "）（又見《兩浙金石志》卷一，題中「□丞」作「中丞」，「次用本韻」四字爲題注小字。", "）（望按：石刻題下原署曰「處士范的上」。", "于季友《育王寺碑後記》有「剡越間隱逸之士曰范的，業文功書，未遇于時，常萍泊雲水間。", "一日，扁舟到明」等語。", "又《育王寺常住田碑》，原爲萬齊融所撰，徐嶠之書，其後碑隳，大和七年于季友爲明州刺史時，始邀范的重書。", "其碑題下署「順陽范的書並篆額」，是范的爲順陽人。", "范生平可考者僅此。", "又詩中琬下原是「御名」兩字，蓋避武宗諱不書，武宗名炎，則詩中此字原當作琰可知。", "〖此王昶避嘉慶帝諱而注爲「御名」。", "〗然則詩之作在大和間，鐫石則在武宗會昌中，其間相去固將十載矣。", "）。"]}