{"author": "樊鑄", "period": "唐", "type": "诗", "title": "及第後讀書院詠物[一]十首上禮部李侍郎 濾水羅", "paragraphs": ["經緯既縱橫，偏承啟沃情。", "含虛素心淨，樂水智囊成。", "密㥀（緻）[一]能藏垢，疏通自去盈。", "不問垂善濾，何問下流清。", "（[一]余疑「㥀」是「緻」通用俗字，或音誤。", "俞云：「校作『緻』，較遠，疑當作『慎』，因濾水羅正不必密緻也。", "密慎與下文疎通對文。", "」按俞先生說較好。", "劉校與俞同。", "）。"]}