{"author": "王貞白", "period": "唐", "type": "诗", "title": "又一首", "paragraphs": ["吾道豈便喪，時人自不容。", "白頭傷久別，青眼憶相逢。", "萍迹風波急，荷衣霧露濃。", "空編太平頌，天子未登封。", "（以上均見《永樂大典》卷一一○○○「六姥」「府」字「明府」條〖十一函一百十冊〗。", "以上諸詩，《永樂大典》皆注明出王貞白《靈溪集》。", "《直齋書錄解題》卷十九著錄此集，共七卷，今不存。", "）。"]}