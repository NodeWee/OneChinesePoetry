{"author": "賈竦", "period": "唐", "type": "诗", "title": "謁華嶽廟", "paragraphs": ["老柏寒颼颼，清祠晝寂寂。", "開門華山北，嵐氣沉日夕。", "國家崇明祀，五岳盡封冊。", "福我西土民，報君金天籍。", "惟神本貞信，以道徵損益。", "無力惑聰明，訛言縱巫覡（原作「●●」）。", "因循作風俗，相與成（《雍州金石記》作「舊」）溺。", "疲病閭里甿，錐刀往來客。", "（《雍州金石記》作「役」。", "）我行歲云暮，登殿拜瑤席。", "奠酒徹明靈，緒言多感激。", "欝然展冠冕，凜若生矛戟。", "斑駮石色重，陰深香煙碧。", "虹梁無燕雀，玉座鎮虺蜴。", "肸（原作「{肹八=丷}」）蠁似有聞，依俙（《雍州金石記》作「稀」，通。", "）疑所覿。", "髫年業文翰，弱冠薦屯厄。", "天命幾微茫，神逵徒悚惕。", "今來遊上國，幸遇陶唐曆。", "正直不吾欺，願言從所適。", "（見《金石萃編》卷一百五，以《惜陰軒叢書》《雍州金石記》校其異。", "）（〖1〗石刻詩後原題《唐元和元年十月二十八日。", "姪男宣義郎行華州參軍琡太和六年四月廿六日重修》。", "〖2〗朱彝尊《曝書亭集》：元和元年十月，著作郎河南賈竦《謁華岳廟》賦五言詩題名。", "太和六年四月，其姪男宣義郎行華州參軍事琡修之。", "修之者，殆鋟之也。", "詩題北周天和二年趙文淵書萬紐于瑾所撰《華岳頌》之左方，頌之陰，則開元八年劉升書咸廙所撰《精享昭應碑》也，其右勒顏真卿乾元元年題名。", "工每椎拓三面而遺竦詩，以是流傳者寡。", "然其詩特醇雅，顧圖經未之采焉。", "〖3〗畢沅《關中金石記》卷四：「竦，賈餗兄。", "據《宰相表》則竦官著作郎也，無姪琡名，可以補史之缺。", "」〖4〗《金石萃編》王昶按：「賈竦，官著作郎，而此詩自題不署銜，則是未侍時作也。", "竦爲餗之兄，餗居相位在文宗朝，當元和年官不過員外郎，未顯也。", "玩竦詩有云：『髫年業文翰，弱冠薦屯厄。", "今來遊上國，幸遇陶唐曆。", "正直不吾欺，願言從所適』。", "則顯然是未第而求神佑者。", "此詩《全唐詩》未收，故無從詳考。", "」）。"]}