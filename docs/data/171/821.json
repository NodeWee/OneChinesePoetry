{"author": "張祜", "period": "唐", "type": "诗", "title": "題岳州徐員外雲夢新亭十韻", "paragraphs": ["古地摽圖籍，新亭建梓材。", "水從三峽漲，人自九江來。", "宿涵曹推遠，停驂謝喜陪。", "山形連岳去，草色盡天迴。", "晚檻高牆出，晴郊古戍開。", "陽精動金礦，暗魄孕珠胎。", "竹换經冬葉，松移帶雨栽。", "夜深南浦鴈，春老北枝梅。", "山峴嶺功初畢，汀洲詠幾裁。", "仙遊秪斯在，何用便蓬萊。", "。"]}