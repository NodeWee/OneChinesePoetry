{"author": "王梵志", "period": "唐", "type": "诗", "title": "九八", "paragraphs": ["草屋足風塵，牀無破氈臥。", "客來且唤入，地鋪稿薦坐。", "家裏元無炭，柳麻且吹火。", "白酒瓦鉢藏，（「藏」，項楚校作「盛」。", "）鐺子兩脚破。", "鹿脯三四條，石鹽五六課。", "（「課」，項楚、蔣紹愚校作「顆」。", "）看客只甯馨，從你痛笑我。", "（案以上六首錄自鄭振鐸本拾遺。", "爲王梵志詩原卷第三卷。", "惜不全。", "）。"]}