{"author": "張祜", "period": "唐", "type": "诗", "title": "題天竺寺", "paragraphs": ["臺殿聳高摽，鐘聲下小子遥。", "路分松到寺，山斷石爲橋。", "引水穿廊去，呼猿繞檻眺。", "海明初上月，法白正來潮。", "夏雨蓮苞破，秋風桂子彫。", "（「夏雨」二句，《嘉泰會稽志》卷九引。", "《全唐詩》卷五一一據《海錄碎事》收入。", "）亂雲行沒脚，欹樹過低腰。", "嫩綠茶新焙，乾黃竹旋燒。", "唯思閑事了，長此臥煙霄。", "。"]}