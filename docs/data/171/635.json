{"author": "王英", "period": "唐", "type": "诗", "title": "又一首", "paragraphs": ["琉𭸻彫瑩美，圖真琢玉成。", "神功呈百福，含聚曰光明。", "輪寶□霄壯，珠瓔鏤石晶。", "感□嚴父志，謁力爲先靈。", "（以上二詩見陸增祥輯《八瓊室金石補正》卷五十八。", "）（〖1〗《八瓊室金石補正》謂「二詩不著撰人名，當是英輩所作。", "」按二詩附於石經山中臺浮圖諸刻之後，是刻先列《王晉造石浮圖記》，標明天寶十二載鶘廿五日建，次列《感怨文》，爲王晉子王英所撰，次刊《感石浮圖》詩二首，末列安禄山題名，曰「御史大夫安禄山供養」，惟「安禄山」三字後人惡其名而鑿之，然尚可辨識。", "）。"]}