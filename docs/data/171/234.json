{"author": "劉長卿", "period": "唐", "type": "诗", "title": "得遇入京（伯三八一二）", "paragraphs": ["萬里南來喜復悲，生涯何幸有歸期。", "空庭葉散風搖落，舊邑人疏經亂離。", "巴路千山秋水在，江花獨樹夕陽微。", "爲君一話此中事，白首長沙知不知？（按《全唐詩》內長卿詩卷五與劉隨州集卷九〖四部叢刊本〗都有這首詩，題爲「自江西歸至舊任官舍贈袁贊府自經劉展平後」，但文句異同甚多，故破格載入，兼錄集本如下：「却見同官喜後悲，此生何幸有歸期。", "空庭客至逢搖落，舊邑人稀經亂離。", "湘路來過迴雁處，江城臥聽擣衣時。", "南方風土勞君問，賈誼長沙豈不知。", "」）。"]}