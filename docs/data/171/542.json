{"author": "王梵志", "period": "唐", "type": "诗", "title": "道情詩", "paragraphs": ["我昔未生時，冥冥無所知。", "天公強生我，生我復何爲？無衣使我寒，無食使我飢。", "還你天公我，還我未生時。", "（此首唐釋皎然《詩式》卷一《跌宕格二品·駭俗》中引之，鄭輯本未收。", "）（〖1〗《全唐詩編劇補遺》卷二據《雲溪友議》收此詩，今刪去。", "異文錄如次：首句作「天公未生我」，三句「强」作「忽」，五句「使」作「遣」，六句「使」作「遣」，六句「使」作「令」，七句「你」作「爾」。", "）。"]}