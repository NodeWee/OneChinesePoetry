{"author": "胡皓", "period": "唐", "type": "诗", "title": "感春", "paragraphs": ["試登高臺春，伏檻弄陽旭。", "紆寂融密思，韶和洗紛矚。", "林暖花意紅，墀薰草情綠。", "感物深自負，萋萋楊□□。", "（〖1〗右三首，載於伯三七七一《珠英集》殘卷的開端。", "原共五首，不著撰人。", "第四首《奉天田明府席餞別》第五首《答徐四蕭關別醉後見投》與後重出。", "已據重出部份的題名載入胡皓詩內。", "因疑前三首亦胡皓所作，故附於此。", "即非胡皓所作，亦必爲其他《珠英》學士的作品。", "）。"]}