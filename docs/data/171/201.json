{"author": "劉知幾", "period": "唐", "type": "诗", "title": "詠史", "paragraphs": ["汎汎水中蓱，離離岸傍草，逐浪高復下，從風起還倒。", "人生不若茲，處世安可保？遽瑗仕衛國，屈伸隨世道；方朔隱漢朝，易農以爲寶。", "飲啄得其性，從容成壽考。", "南國有狂生，形容獨枯槁，作賦刺椒蘭，投江溺流潦。", "達人無不可，委軍（運）推蒼昊；何爲明白（自）銷[一]，取譏於楚老？（[一]、王云：「『軍』疑應作『運』『白』疑應作『自』，用《漢書·龔勝傳》語。", "」）。"]}