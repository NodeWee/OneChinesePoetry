{"author": "王益", "period": "唐", "type": "诗", "title": "題雲居上寺", "paragraphs": ["[支]公禪誦處，絕頂共登攀。", "日色千峯裏，鐘聲萬壑間。", "[暮]猿吟砌近，沙鳥傍溪閑。", "一逕[堪]藜杖，行行獨下山。", "（見《金石萃編》卷一百五。", "）（缺文據《續古文苑》卷四補。", "《房山石經題記匯編》首字不缺。", "）（〖1〗石刻詩次王潛詩後。", "原題曰「同前」。", "下署「男益上」。", "與吉逾詩序所稱「息益」合。", "〖2〗王益，原作吉益。", "爲王潛之子，詳前吉逾條附考。", "諸書錄石刻。", "此詩收於王潛詩之次，署「男益上」。", "）。"]}