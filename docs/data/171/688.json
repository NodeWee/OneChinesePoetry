{"author": "王孝廉", "period": "唐", "type": "诗", "title": "出雲州書情寄兩敕使", "paragraphs": ["南風海路連歸思，北雁長天引旅情。", "賴有鏘鏘雙鳯伴，莫愁多日住邊亭。", "（同前。", "）（〖1〗按王孝廉奉渤海國王命使日，日本嵯峨天皇設宴禮之。", "孝廉返國，舟覆溺海而死。", "嵯峨天皇特頒敕書，追贈榮爵，且致悼念。", "嵯峨在位十四年，年號曰弘仁，於唐則爲憲宗元和五年至穆宗長慶三年也。", "敕文附後。", "〖2〗《日本後紀》二十四日本嵯峨天皇《贈渤海使王孝廉正三位敕書》云：「惜往飾終，事茂舊範，褒忠錄績，義存先彝。", "故渤海國使從三位王孝廉，闕庭修聘，滄溟迴艫，復命未申，昊蒼不憖。", "寔雖有命在天，薤露難駐，而銜恨使命，不得更歸。", "朕痛於懷，加贈榮爵，死而有靈，應業泉扃。", "宜可正三位。", "」〖3〗又日僧空海有《傷渤海國大使王孝廉中途物故》詩句，日人阪上今繼有《和渤海大使見寄之作》，可以參閱。", "詩附於次。", "）（〖4〗空海《傷渤海國大使王孝廉中途物故》：一面新交不忍聽，況乎鄉國〖一作「園」〗故園〖一作「國」〗情。", "〖見金毓黻撰《渤海國志長編》卷十八引《高野大師廣傳》下〗〖5〗阪上今繼《和渤海大使見寄之作》：賓亭寂寞對青溪，處處登旅念悽。", "萬里雲邊辭國遠，三春煙裏望卿〖蔣禮鴻及陳九思同志並謂當是「鄉」之形誤。", "〗迷。", "長天去雁催歸思，函谷來鶯助客啼。", "一面相逢如舊識，交情自與古人齊。", "〖見金毓黻撰《渤海國志長編》卷十八引《文華秀麗集》上〗）。"]}