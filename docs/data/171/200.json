{"author": "劉知幾", "period": "唐", "type": "诗", "title": "讀《漢書》作", "paragraphs": ["漢王有天下，欻起布衣中。", "奮飛出草澤，嘯咤馭羣雄。", "淮陰既附鳯，黥彭亦攀龍，一朝逢運會，南面皆王公。", "魚得自忘筌，鳥盡必藏弓，咄嗟罹鼎俎，赤族無遺蹤。", "智裁（哉）張子房，處世獨爲工；功成薄愛（受）[一]賞，（「愛」，蔣云當作「爵」。", "）高舉追赤松。", "知止信無辱，身安道亦隆，悠悠[千]載後，擊抃（柝）[二]仰遺風。", "（「擊抃」，蔣、項皆云「抃」字不誤。", "）（[一][二]並依俞說。", "劉云：「左思《詠史》，功成不受爵。", "」）。"]}