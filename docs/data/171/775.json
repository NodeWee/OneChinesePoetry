{"author": "張祜", "period": "唐", "type": "诗", "title": "投河陽右僕射", "paragraphs": ["黠虜搆攙搶，（應作「欃槍」或「攙槍」。", "）將軍首出征。", "萬人旗下泣，一馬陳前行。", "對敵梟心死，衝圍虎力生。", "雪霜齊擐甲，風雨驟揚兵。", "指點看鞭勢，喧呼認前聲。", "狂胡追過磧，貴主奪還京。", "黑夜星華朗，黃昏火號明。", "無非刀筆吏，獨傳說時英。", "（本卷均見南宋蜀刻本《張承吉文集》卷八。", "）。"]}