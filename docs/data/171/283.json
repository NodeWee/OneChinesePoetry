{"author": "沙門日進", "period": "唐", "type": "诗", "title": "登靈巖寺（伯三六一九）", "paragraphs": ["靈岳多奇勢，茲山負聖圖。", "谷中清溜響，峯際白雲孤。", "石壁連霄漢，長松落澗枯。", "澄心香閣下，煩慮寂然無。", "（斯三八一卷《龍興寺毗沙門天王靈驗記》，錄「大蕃歲次辛巳潤二月十五日」事，署「本寺大德僧日進附口抄」。", "疑即本詩作者。", "「大蕃歲次辛巳」即唐貞元十七年〖八○一〗。", "龍興寺爲敦煌名剎，遺書中記載較多。", "）。"]}