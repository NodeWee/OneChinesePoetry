{"author": "王謩", "period": "唐", "type": "诗", "title": "奉和元孚大德（亦依本韵）", "paragraphs": ["華頂高峯接太虛，承攀琪樹賦垂珠。", "當時惟有建公在，老宿如今一半無。", "（見明陶宗儀《古刻叢鈔》，與元孚詩同刻一石。", "）（案詩原署「中散大夫行台州司馬賜魚袋王謩幷書」。", "又刻後紀「唐大中九年歲次乙亥八月丁丑朔六日壬午重題，以紀他年之事」，共廿六字。", "）。"]}