{"author": "裴休", "period": "唐", "type": "诗", "title": "太平興龍寺詩（題擬）", "paragraphs": ["麟臺朝士辭書府，鳯闕禪宗出帝京。", "當堰雙林親惠遠，行過五老訪淵明。", "白衣居士輕班爵，敗衲高僧薄世情。", "引得病夫無外想，一身師事竺先生。", "（見《永樂大典》卷六六九九。", "十八陽。", "江字（七函六十四冊）。", "餘參閱本書卷三崔融詩附注。", "此詩又見《吉石庵叢書》本陳舜俞《廬山記》卷四，原題甚長。", "岑仲勉《唐方鎮年表正補》考證應爲裴坦作，是。", "另詳《全唐詩續拾》卷三十二。", "）。"]}