{"author": "褚遂良", "period": "唐", "type": "诗", "title": "奉和行經破薛舉戰地應詔", "paragraphs": ["王功先美化，帝略蘊戎昭。", "魚驪（友人蔣禮來同志謂當作魚麗，本《左傳》。", "）入丹浦，龍戰起鳴條。", "長劍星光落，高旗月影搖。", "（《翰林學士集》此句缺「摇」字。", "）昔往摧勍寇，今巡奏短簫。", "旌門麗霜景，帳殿含秋飇。", "□池水未結，（「□池」，《翰林學士集》作「□沲」，上字下半殘存，疑爲「河」字。", "）官渡柳初凋。", "邊烽夕霧卷，關陳曉雲銷。", "鴻名兼轍跡，至聖俯唐堯。", "睿藻煙霞焕，天聲宮羽調。", "平分共飲德，率土更聞韶。", "（以上三詩載《武林往哲遺著》。", "）（以上三詩皆出日本尾張國真福寺藏唐卷子本《翰林學士集》。", "此集清末田貴陽陳田攜歸影刻傳世。", "）。"]}