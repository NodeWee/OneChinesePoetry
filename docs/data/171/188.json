{"author": "王無競", "period": "唐", "type": "诗", "title": "君子有所思行", "paragraphs": ["北上登渭原，南下望咸陽。", "秦帝昔所據，按劍朝侯王。", "踐山𪟖（劃）郊郭，濬流固墉隍。", "左右羅將相，甲館臨康莊。", "曲臺連閣道，錦幕接洞房。", "荆國徵艷色，邯鄲選名倡。", "一彈入雲漢，再歌斷君腸。", "自矜青春日，王顏𢗞容光。", "（「王顏」，蔣、項皆云當作「玉顏」。", "「𢗞」，蔣云當作「恡」，惜也。", "原卷作「恡」。", "）安知綠苔滿，羅袖坐霑霜。", "聲侈遽衰歇，盛愛且離傷。", "豈唯毒身世，朝國亦淪亡。", "（「朝國」，項疑當作「邦國」。", "）物盈道先忌，（「物盈」，項云當作「惡盈」。", "）履謙宇允臧。", "獨有東陵子，種瓜青門旁。", "（[一]俞云：「『𢗞』乃『恡』之簡體，即『悋，吝』。", "」劉云：「當作『怯』。", "」）。"]}