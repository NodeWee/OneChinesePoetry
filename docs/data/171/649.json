{"author": "獨孤及", "period": "唐", "type": "诗", "title": "詩一首", "paragraphs": ["簿領日盈機，知君傲煩囂。", "飲和自忘渴，况以初筵招。", "道契跡自親，誰爲列宿遙。", "（誰爲，《文苑英華》卷七一○引此序作「誰謂」。", "）何用結同心，綠琴復長瓢。", "日月若走馬，炎涼催斗杓。", "一年解頤笑，（解頤笑，《文苑英華》作「解大笑」。", "）幾日如今宵。", "奉君千金壽，莫使歲寒凋。", "（案此詩載《全唐文》卷三百八十七獨孤及《冬夜裴員外薛侍御置酒安集序》一文中。", "）。"]}