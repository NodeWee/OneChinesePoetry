{"author": "韋元旦", "period": "唐", "type": "诗", "title": "五言夏日游神泉詩（幷序）", "paragraphs": ["聞有濠梁地，駕言幷四美。", "契冥邀異迹，勝會不延晷。", "澗響若琴中，泉華疑鏡裏。", "形隨員月正，制逐規虹起。", "澡流瑩丹心，跂石涼玉趾。", "近焉將安適？行當潤濛氾。", "（此詩見《金石萃編》卷六十一。", "）（按詩題下原署「美原縣尉韋元旦字烜」，碑刻文字係尹元凱所書。", "）。"]}