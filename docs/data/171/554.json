{"author": "賈言淑", "period": "唐", "type": "诗", "title": "五言夏日游神泉詩", "paragraphs": ["詞人擁高節，狎異尋幽賞。", "𧯆險洞深澗，皦鏡鯀無象。", "形隨澡魄員，氣逐非烟上。", "徙谷縈新溜，分谿疏舊壤。", "冥功兆□□，効奇靈既往。", "共漱□□清，超然□□想。", "（見《金石萃編》卷六十一。", "〖此詩又見孫星衍《續古文苑》卷四，第五句作「形隨隨滿魄鼎」；第九句所缺二字，下一字作「即」；第十一句缺二字之上一字，《金石萃編》存左半邊，作「馬」形，《續古文苑》作「鳴」。", "〗）（按是刻次韋元旦詩後，原署「主簿賈言淑」，書者體會爲尹元凱。", "）。"]}