{"author": "王無競", "period": "唐", "type": "诗", "title": "滅胡", "paragraphs": ["漢軍屢北喪，胡馬遂南駈。", "羽書夜驚急，邊柝亂傳呼。", "鬬軍卻不進，關城勢已孤。", "黃雲塞沙落，（項云「落」當作「路」。", "蔣云「落」爲「聚落」、「村落」之「落」。", "）白刃斷交衢。", "朔霧圍未解，鑿山泉尚枯。", "伏波塞後援，都尉失前途。", "亭障多墮毀，金鏃無金（全）[一]軀。", "獨有山東客，上書圖滅胡。", "（[一]俞云：「第二『金』是『全』之誤。", "」）。"]}