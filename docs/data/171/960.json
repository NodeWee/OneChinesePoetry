{"author": "李建勳", "period": "唐", "type": "诗", "title": "謝賜待詔御苑（題擬）", "paragraphs": ["御苑賜房令待詔，此身殊勝到蓬瀛。", "禁中仙樂無時過，階下常人不敢行。", "疊穎弄芳秋氣落，叢柯聳翠露華清。", "天廚送食何功享，空詠康哉贊盛明。", "（見《江南餘載》卷下。", "）（《江南餘載》：李建勳罷相，元宗於西苑天全閣別置廳院待之，命右僕射孫晟因寓直焉。", "建勳進詩動云。", "）。"]}