{"author": "吉逾", "period": "唐", "type": "诗", "title": "題雲居上寺（並序）", "paragraphs": ["到此花宮裏，觀身火宅中。", "有爲皆是幻，何事不成空？晚籟鳴寒谷，秋山響暮鐘。", "欲歸林下路，新月上前峯。", "（見《金石萃編》卷一百五。", "）（〖1〗《金石萃編》王昶按：「雲居上寺，未詳處所。", "據詩前稱范陽縣丞吉逾同躋攀于此云云，則寺當在范陽矣。", "唐時范陽縣屬涿州，今撿《日下舊聞》引《名勝志》云：『涿州有智度寺，石城東北隅，剙自唐時，有舊碑刻。", "其後即雲居寺，俱有石基浮圖。", "』疑即此雲居上寺也。", "謂之上寺者，以在智度寺之後也。", "唐時舊碑刻，或即指此碑。", "吉逾諸人之詩，《全唐詩》無一載者，因錄之，以見唐人詩千餘年來淪於草莽、爲人所未見者，蓋不勝紀云。", "」〖2〗望按：詩題次行原有「范陽縣丞吉逾」六字，詩序辛酉歲云云。", "當是唐德宗建中二年。", "石刻於此詩後出「元和四年四月八是范□□」一行，疑此爲刻石年月，而「范□□」疑本是「范某刻」字樣，當是刻工題名。", "果爾，則自辛酉賦詩以迄元和四年己丑刻石，其間已歷二十九年矣。", "〖吉逾等人詩作於建中二年。", "元和題名，陸增祥《八瓊室金石補正》卷六五錄作「元和四年八月八日范惟清呂〖以下缺〗」幷云此題名雖書於軒轅偉詩首「同前」二字之下，應別標一題，「《萃編》合爲一刻，誤矣」。", "〗）。"]}