{"author": "張祜", "period": "唐", "type": "诗", "title": "所居即事六首（原注：丹陽閑居寄鄭明府如範上人。） 其二（原注：溪上小齋。）", "paragraphs": ["日暮空齋對小溪，遠村歸岸醉如泥。", "杜鵑花茫然杜鵑叫，烏臼葉生烏臼啼。", "（嚴云：「頷聯二句見《唐詩紀事》，『花落』作『花前。", "』」又見《海錄碎事》卷二十二、《全唐詩》卷五一一，「花落」作「花發」，「葉生」作「花生」。", "）野食不妨菰作飯，園蔬何必稻爲虀。", "辛勤最愛孟光意，除却梁鴻無急妻。"]}