{"author": "曹汾", "period": "唐", "type": "诗", "title": "去東林寺詩", "paragraphs": ["峯頭不住起孤煙，池上相留有白蓮。", "塵網分明知束縛，更須騎馬別林（「林」字，《金石錄補》作「雲」。", "）泉。", "（見《古刻叢鈔》。", "以《槐盧叢書》本《金石錄補》參校之。", "）（〖1〗詩下原署「會昌三年七月十三日祕書省正字曹汾題」十七字。", "〖2〗陶宗儀《古刻叢鈔》：此詩在曇玭碑陰，塵土昏塞，無知之者。", "至和三年春二月，陳國袁陟來遊山，徧抉奇跡，始發其晦。", "東林詩多矣，未有如此篇之意遠而美者，因題以永之。", "汾，開成四年崔蠡下進士，後爲中書舍人，戶部侍郎、忠武軍節度使，實丞相確之弟也。", "）。"]}