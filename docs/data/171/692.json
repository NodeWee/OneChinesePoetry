{"author": "李諒", "period": "唐", "type": "诗", "title": "湘中紀行", "paragraphs": ["[湘江]（江水）永州路，水碧山崒兀。", "古木暗[漁]（魚）潭，陰雲起龍窟。", "峻屏夾澄[徹]（澈），怪石生[溪渤]（□勒）。", "[巨]艦時邅迴，輕舠已超忽。", "疾如奔羽翼，清可[鑑]（鑒）毛髪。", "寂寞[幾]（榜）漁舟，逶迤逗[啇]（商）[筏]。", "[我]行十月杪，猿嘯中夜發。", "楓葉寒始丹，菊花冬未歇。", "凝流綠可[染]，積[翠]（學）浮堪擷。", "[峭]蒨每驚新，幽奇信誇絕。", "稠[峰]（峯）疊玉嶂，淺[浪]（泿）翻殘雪。", "石[燕]（鷰）雨中飛，[塞]（霜）鴻雲外別。（迴鴈峯）", "泝洄已勞苦，覽[玩]（翫）還愉悅。", "鶴嶺訪胎仙（[祁]陽縣白鶴[嶺]道士屈志静得仙處），𢈪（音吾）亭仰文[喆]（哲）（祁陽𢈪亭，元中丞次山所居。）。", "川間[有]漁釣，山上多薇蕨。", "無[以]（公）佐雍熙，何如養疵拙。", "安人苟有[積]（績），撫己行將[耋]。", "此路好[乘桴]，吾其謝羈紲。", "（見《金石萃編》卷一百八。", "第三句「暗魚」二字原缺，據《輿地紀勝》卷五十六補。", "）（《金石萃編》錄此詩缺誤甚多，而清瞿中溶《古泉山館金石文編殘稿》卷三補錄此詩無缺，今據以校補。", "瞿中溶跋云：李諒《湘中紀行》詩二十行，行三十字，正書左行。", "述葊侍郎《金石萃編》所載闕十五字，又『溪渤』之『渤』誤作『勒』，『積翠』之『翠』誤作『學』，蓋搨本未精之故。", "予遊浯溪，親督搨工椎打，所謂闕泐者一一皆可辨識，乃爲補之。", "中云『痦亭仰文哲』，『亭』字並不作『廎』，此唐人手筆，可見次山當本用『亭』字也。", "）（〖1〗石刻詩後至題「大和四年十月廿五日，[桂]管都防禦觀察處置等使桂州刺史兼御史大夫李諒，過此偶題，並領男穎同登覽。", "」〖2〗《金石萃編》王昶按：「李諒，兩《唐書》無傳，《全唐詩》有其人，小傳稱諒字復言，三宰劇邑，再爲郡牧，終京兆尹，而不詳所牧何郡。", "所載詩，便有《蘇州元日郡齊感懷寄越州元相公杭州白舍人》詩一首，題下注云：『時長慶四年也。", "』而不載此詩。", "詩中缺泐，無從校補。", "此詩題曰《湘中紀行》，是官桂州刺史道經永州題此詩於𢈪亭者。", "合而觀之，是諒先於長慶四年守蘇州，至此時相距七年而移守桂州，所謂再爲郡牧者是已。", "《蘇州元日》詩句云『新知四十九年非』，是長慶四年年五十也，至此則五十六矣。", "有一子，名穎。", "諒之可見者祇此。", "」）。"]}