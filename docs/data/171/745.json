{"author": "張祜", "period": "唐", "type": "诗", "title": "寓居臨平山下三首 其一", "paragraphs": ["三月平湖浪（《大典》及《臨平記》作「草」。", "）欲齊，綠楊分映（《臨平記》作「影」。", "）入長堤。", "田家起處烏龍（《臨平記》作「猶」。", "）静，（《大典》及《臨平記》作「吠」。", "）酒客醒時謝豹啼。", "溪（《大典》及《臨平記》作「山」）檻正當蓮葉渚，水涇新麥稻苗畦。", "（《大典》作「水堘新擘稻秧畦」，《臨平記》作「水塍新築稻秧畦」。", "）人間謾說多歧路，咫尺神仙洞却迷。", "（《臨平記》作「路欲迷」。", "）。"]}