{"author": "白居易", "period": "唐", "type": "诗", "title": "失題", "paragraphs": ["石榴枝上花千朵，荷葉杯中酒十分。", "滿院弟兄皆痛飲，就中大戶不如君。", "（見《玉照新志》。", "）（〖1〗《玉照新志》〖宋王明清撰，《寶顏堂祕笈》本〗卷三：「王彦國獻臣，招信人，居縣之近郊。", "建炎初，虜人將渡淮，獻臣坐於所居小樓，望見一老士大夫彷徨阡陌間，攜一小僕，負一匣，埋於空迥之所。", "獻臣默識之。", "事定，往掘其地，宛然尚存。", "啟匣，乃白樂天手書詩一紙。", "云〖詩不重錄〗。", "獻臣後南渡，寓居餘姚，嘗出以示余，真奇物也。", "聞後以歸劉綱公舉矣。", "」〖2〗按此亦顧先生所見示，其事可信與否，未敢遽斷，期海內方家有以論定之。", "）。"]}