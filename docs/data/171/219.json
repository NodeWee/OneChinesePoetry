{"author": "王冷然", "period": "唐", "type": "诗", "title": "寒食篇（伯三六○八[一]）", "paragraphs": ["天運四時成一年，八節相迎盡可憐，秋貴重陽冬貴臘，不如寒食在春前。", "禁火初從太原起，風俗流傳幾千祀，算取去冬至時，一百五日今朝是。", "今年寒食勝常春，總緣天子在東巡，能令氣色隨河洛，斗覺風光商競逐人。", "上陽遙見青春見[二]，（「遙見」，原卷作「遙望」。", "）洛水橫流遶城殿，波上樓臺列岸明，風光所吹皆流遍。", "畫閣盈盈出半天，依稀雲裏見鞦韆，來疑神女從雲下，去似恆娥到月邊。", "金閨待看紅粧早，先過陌上垂楊好，花場共鬬汝南鷄，春遊遍[三]在東郊道。", "（「遍」，項云應作「偏」。", "）千金寶帳綴流蘇，簸瓌[四]還坐錦筵鋪，莫愁光景重窗闇，自有金瓶照乘珠。", "心移向者遊遨處，乘舟欲騁凌波步，池中弄水白鷼飛，樹下拋球彩鸎去。", "別殿前臨走馬臺，金鞍更送彩毬來。", "毬落畫樓攀柳取，枝[五]□（「枝□」，原卷作「枝搖」。", "）香徑踏花迴。", "良辰更重宜三月，能成晝夜芳菲節，今夜無明月作燈，街衢遊賞何曾歇。", "南有龍門對洛城，車馬傾都滿路行，縱使遨遊今日罷，明朝上（尚）自有清明。", "（[一]按這一卷子上載《夜燒篇》與《寒食篇》，詩調相同，並無作者姓氏。", "攷《全唐詩》王冷然有《夜光篇》，就是《夜燒篇》。", "因疑《寒食篇》亦王冷然作，因暫題王冷然名。", "[二]劉云：「第二『見』字讀爲『現』。", "」[三]劉云：「疑『徧』。", "」[四]劉云：「『瓌』當是『瓊』字之誤，骰子叫瓊。", "」[五]劉云：「『枝』當作『杖』，即擊球杖。", "」）。"]}