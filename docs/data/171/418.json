{"author": "武則天", "period": "唐", "type": "诗", "title": "遊仙篇", "paragraphs": ["絳宮珠闕敞仙家，蜺裳羽旆自淩霞。", "碧落晨飄紫芝蓋，黃庭夕轉綵雲車。", "周旋宇宙殊非遠，窵望蓬壺停翠幰。", "千齡一日未言[賒]（{目佘}），億歲嬰孩誰謂晚？逶迤鳯舞時相向，變囀鸞歌引清唱。", "金漿既取玉杯斟，玉酒還用金膏釀。", "駐逈遊天域，排空[聊]憩息。", "宿志慕三元，翹心祈五色。", "[仙]儲本性諒難求，聖迹奇術秘[玄]（元）猷。", "願[允]丹[誠]賜靈藥，方期久視御隆周。", "（見趙紹祖《金石續鈔》卷一）（〖1〗案石刻題作《雜言遊仙篇》，下署「御製，奉宸大夫臣薛曜書。", "」〖2〗趙紹祖《金石續鈔》跋尾：「末句云：『方期久視御隆周。", "』則此詩久視元年作而刻之於石者也。", "武氏此詩不見於他書，而今古金石家亦未有著於錄者，故存之。", "」〖3〗又按詩中日，原作●；天，原作●；聖，原作●；附注中臣，原作●，均武后所製新字。", "〖4〗此詩又見收於武億《偃師金石遺文記》卷上、乾隆《偃師縣志》卷二七武億撰《金石錄》上〖此即將前列武億書收入〗、孫星衍《續古文苑》卷四、王昶《金石萃編》卷六三，另畢沅《中州金石記》亦著錄，但未錄原文。", "上列各本，錄文）（稍有出入，校如次：「窵望」，上列四書皆作「寫望」；「{目佘}」四書皆作「賒」，今據改；「相向」，武億錄作「相尚」；「聊憇息」之「聊」字，「仙儲」之「仙」字，《金石續鈔》原缺，據尚書補；「本性」之「性」字，武億及王昶錄本皆缺；「玄猷」之「玄」字，《金石續鈔》作「元」，武億錄作「玄」，《金石萃編》及《續古文苑》皆注明爲廟諱，故據改；「願允丹誠」之「允」、「誠」二字，諸本皆缺，惟《續古文苑》不缺，今據補。", "）。"]}