{"author": "宣宗皇帝李忱", "period": "唐", "type": "诗", "title": "南安夕陽山真寂寺題詩", "paragraphs": ["惟愛禪林秋月空，誰能歸去宿龍宮。", "夜深聞法餐甘露，喜在蓮花法界中。", "（見明檇李陳懋仁撰《泉南雜志》卷上。", "）（按陳懋仁，字無功，所著《泉南雜志》錄唐人詩若干首，謂「《萬首唐人絕句》中於吾郡及泉州有未收者，余錄其詩於左。", "如此備補遺。", "」又原詩題注曰：「居邸時遁於此」，蓋謂李忱曾遁居真寂寺也。", "又詩末注曰：「見《泉州府志》」。", "）。"]}