{"author": "李適", "period": "唐", "type": "诗", "title": "送友人向恬（括）[一]（原卷作「括」。）州（斯二七一七）", "paragraphs": ["委迤吳山雲，演漾洞庭水。", "青楓既愁人，白頻（蘋）亦靡靡。", "送君出京國，孤舟眇江氾。", "（「江氾」，蔣云當作「江汜」。", "）浮陽怨芳歲，況乃別行子。", "括蒼漲海壖，斯路天台[□]。", "我有巖中念，遙寄四明裏。", "（[一]劉云：「『恬』乃『括』之誤，今浙江麗水，唐避德宗諱改處州。", "」）。"]}