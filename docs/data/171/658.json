{"author": "徐泳", "period": "唐", "type": "诗", "title": "題靈泉寺", "paragraphs": ["物外經行處，雲峯斷復連。", "散花飛講席，輕翠澹鑪煙。", "稽首求真偈，觀空[息]（悉）衆緣。", "有時聞法皷，應是會諸天。", "（見《安陽縣金石錄》。", "）（〖1〗按此詩與徐源、徐淮、程序詩刻於一石，詩下原題「高平徐泳字太和」七字。", "又以上四詩皆正書，「皇唐八{葉世=云}大歷六年歲次辛亥夏四月旬有五日」立在善應山。", "〖2〗武虛谷《安陽縣金石錄》卷四：案詩共刻一石音律最詳雅，《全唐詩》未及採錄，宜以此補之。", "前題『皇唐八{葉世=云}』自高祖至代宗數之，刪殤帝不書也。", "葉避太宗諱，作{葉世=云}，易中世字爲云。", "）。"]}