{"author": "徐淮", "period": "唐", "type": "诗", "title": "題靈泉寺", "paragraphs": ["梵宇栖真所，寥寥世事稀。", "老僧[披]（被）百納，童子學三歸。", "寶剎臨香地，星宮隱翠微。", "誰憐漂泊者，於此遂忘機。", "（亦見《安陽縣金石錄》。", "）（按此詩與徐源詩刻一石，詩下原題「東海徐淮字黃河」七字。", "〖1〗徐淮，原作「徐涵」，從《文物》一九八六年第三期靈泉寺石刻拓片改。", "四詩亦據改數字。", "）。"]}