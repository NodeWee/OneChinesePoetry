{"author": "陶翰", "period": "唐", "type": "诗", "title": "弔王將軍（伯二五六七[一]）", "paragraphs": ["漂姚[二]北伐時，深入强千里。", "戰酣落日黃，軍敗鼓聲死。", "嘗聞漢飛將，可奪單于壘，今與山鬼隣，殘兵哭遼水。", "（殷璠天寶末編《河嶽英靈集》，收此詩於常建名下，幷在評語中引及。", "原卷於陶韓名下存詩九首，其一爲《古意》。", "《全唐詩》已收歸陶韓，其二即本詩，後七首均李白詩。", "據此推測，此詩似非陶韓作。", "）（[一]《中華文史論叢》編輯室云：「《弔王將軍》一詩《全唐詩》已收入《常建集》中。", "」劉說同。", "[二]漂姚指霍去病，《漢書》作「票」，或「驃」。", "）。"]}