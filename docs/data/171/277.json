{"author": "樊鑄", "period": "唐", "type": "诗", "title": "及第後讀書院詠物[一]十首上禮部李侍郎 □□（伯三四八○）", "paragraphs": ["鑄劍本來殺讎[一]人，懷珠本來報國士。", "信知善惡皆相報，如何不肯樹桃李。", "物情飜覆難可論，莫言權勢長頭[二]存。", "鼎食却爲農桑子，布衣還啟丞相門。", "丈夫立身須自省，知禍知福如形影。", "乍可惠人一飯恩，不得唾人千里井。", "（[一]原作「讎殺」，依劉校互乙。", "[二]劉云：「『長頭』二字乃俗語。", "『頭』，尾聲。", "」）。"]}