{"author": "魏深", "period": "唐", "type": "诗", "title": "奉和左丞八舅題朝陽洞", "paragraphs": ["北闕飛新詔，東山喜更過。", "文星動巖夢，章句別杉蘿。", "（見《八瓊室金石補正》。", "）（〖1〗望按：碑刻幷有魏深《書事》，畧敍李當嘗自中書舍人問俗湖南，後除戶部侍郎，尋出尹河南。", "移宣□，鎮褒斜，旋拜天官氏，歲餘，除尚書左丞。", "於時奸臣竊柄，凡不附者悉遭摒斥，由是出牧道州。", "道州山民起事，當以書招諭之，）（不勞尺刃而山民順之云云。", "又按《書事》中謂奸臣竊柄，蓋指路巖及韋保衡諸人。", "路，《新唐書》有傳，與韋皆懿宗、僖宗時人。", "又石刻于詩題下署曰「從甥前□州軍事判官鄉貢進士魏深」。", "〖光緒《湖南通志·金石六》云此句缺字「似高字」。", "《唐文續拾》卷六小傳作「道州軍事判官」，似據文意推測。", "〗〖2〗陸增祥《八瓊室金石補正》卷六十：案《金石錄目》：「李舟《朝陽岩詩》，大曆十三年九月，李當、牛嵸詩附。", "」自大曆十三年至咸通十四年，相距九十餘載，此題之李當，蓋別一人也。", "《唐書·宰相世系表》姑臧大房有李當，官至刑部尚書，時代亦相近，當即此題詩之人。", "〖3〗望又按：牛嵸，《全唐詩》作牛叢，其題朝陽岩詩，見《全唐詩》卷五百四十二。", "李舟《朝陽岩詩》未見。", "）。"]}