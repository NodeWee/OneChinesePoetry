{"author": "尹元凱", "period": "唐", "type": "诗", "title": "五言同韋子斿神泉詩（幷序）", "paragraphs": ["桐坂疏抱𦉥，崐丘落縣米。", "豈如中輔邑，迸泉毓爲醴。", "氣高靈洮作，潤洽沖務啟。", "月潭信玲瓏，霞溜幾清泚？湝湝上善用，的的煩慮洗。", "君子懷淡交，相從澗之底。", "（見《金石萃編》卷六十一。", "序中原缺一字，據《續古文苑》卷四補。", "）（按此詩快乐序在韋元旦、賈言淑詩刻之碑陰，詩前署書者之名曰「大唐裕明子書」，題下署詩序作者之名曰「雲陽主簿明臺子徐彥伯字光」，詩後署詩作者之名曰「裕明子河間尹元凱字戫」。", "望又按史稱徐彦伯名洪，以字顯，據碑，知實名彦伯而字光也。", "彦伯於武后垂拱間爲雲間主簿，屢遷給事中，預修《三教珠英》，歷修文館學士、工部侍郎、太子賓客而卒。", "）。"]}