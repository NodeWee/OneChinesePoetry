{"author": "孫望輯錄", "period": "唐", "type": "诗", "title": "自序", "paragraphs": ["李唐以文學第士，尤重聲律，碩儒俊彥，罔不規斯道，三百年間，詩人千計，騰聲飛實，郁郁彬彬，故論詩者必稱李唐焉。", "自昔唐人選集，有殷璠（《河嶽英靈集》，丹陽進士殷璠撰，分上中下三卷，凡二十四家詩。", "）元結（《篋中集》，元結次山編，一卷，凡七人，詩二十四首。", "）高正臣（《高氏三宴詩集》三卷，所載皆因人會宴之詩，以一會爲一卷，與宴者凡二十一人。", "）芮挺章（《國秀集》三卷，芮挺章編，凡九十人，詩二百二十篇。", "實八十五人，詩二百十一首。", "）令狐楚（《御覽詩》一卷，一名《唐歌詩》，一名《選進集》，一名《元和御覽》，凡三十家，詩二百八十九首。", "）高仲武（《中興間氣集》二卷，高仲武編，凡二十六人，詩一百四十首。", "實存一百二十二首。", "）姚合（《極玄集》，姚合編，凡二十一家，詩百首。", "實存九十九首。", "）諸家，顧拘於朋從，或偏一體，或囿一方。", "而張爲《主客》（《主客圖》一卷，張爲撰，凡八十四家詩。", "）之作，乃更離章摘句，一詩之不獲悉闚，罔論詳該。", "宋明稍事蒐輯，《英華》《類苑》，（《文苑英華》一千卷，宋太平興國七年，李昉、扈蒙、徐鉉、宋白等奉敕編。", "《唐詩類苑》二百卷，明張之象纂。", "）篇什粗備，然而期分類從，終不見一代一家體要；其散逸秘本，放失集外者，且未能廣事搜求，脫漏泰半，後世惜之。", "逮有清康熙盛朝，朝野右文，裒輯之風特著；翰林院羣彥，奉命啟芸閣之珍藏，殫精校讐，年餘而成《全唐詩》九百卷，（康熙四十四年三月十九日始，四十五年十月初一日書成。", "）都詩四萬八千九百首。", "自唐開國以迄五代，凡有所作，靡不苛索專集，旁稽野史，雖隻句莫遺，而後百世鉅觀，斯克厥成，其有功藝文，不謂大且備乎！然其軼在桑島，湮於金石，又有非當時諸公所能及者。", "天明中，（天明，日本光格天皇年號，共八年，當清乾隆四十六年至五十三年。", "）日人上毛河世寧，（即市河寬齋，字子静，號半江，上毛野國人。", "）曾羅彼邦舊籍，參采《千載佳句》、《文鏡秘府》諸書，撰《全唐詩逸》三卷，（《全唐詩逸》三卷，凡百二十餘家詩，前有淡海竺常序。", "）雖斷篇零章，不無搜玉之功，鮑清溪既刊入《知不足齋叢書》矣。", "余每展斯帙，深慨彼邦人士治學之勤，乃欲本河氏所作，網羅中土遺佚。", "匝月之內，先成《全唐詩作者通檢》一卷，然後披覽羣書，逮於金石，竭期年之力，得詩如干首，分爲如干卷，名曰《全唐詩補逸》；揚萬世之英靈，彰一朝之翰藻，斯亦差堪自慰者矣。", "至詮次體例，多承舊制；惟詩前小傳之餘，略加案語，詩中原註而外，間益校文。", "其若有官銜可稽、歲月可循者，並前賢題跋、諸家考據之屬，胥附篇末，庶幾讀者得資參證焉。", "丙子（一九三六）季冬，常熟孫望識。", "。"]}