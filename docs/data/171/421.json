{"author": "褚遂良", "period": "唐", "type": "诗", "title": "遼東侍宴山夜臨秋同賦臨韻應詔", "paragraphs": ["涿野軒皇陳，丹浦帝堯心。", "彎弧射封豕，解網縱前禽。", "慿高御爽節，流月揚清陰。", "霧匝長城險，雲歸渤澥深。", "飜垗入層漢，落雁警遥岑。", "露條疏更響，涼蟬寂不吟。", "三韓初静亂，八桂始披襟。", "商飚泛輕武，自澗引衣簮。", "酒漾投川醁，歌傳芳樹音。", "邊烽良永□，麾旆竦成林。"]}