{"author": "李濤", "period": "唐", "type": "诗", "title": "送凌處士赴連州邀", "paragraphs": ["連山羣書至，策馬出長安。", "落日對酒別，晚關衝雪寒。", "霜飛湖草綠，春近嶺梅殘。", "知己雲霄在，那言欲掛冠。", "（見北京圖書館藏《永樂大典》卷一三四五○「二寘」「處士」條。", "）（按唐有兩李濤，其一長沙人，與溫庭筠同時，《全唐詩》卷七百九十五收詩句六句。", "其一字信臣，避地湖南，事馬殷，後唐天成中進士，歷仕晉、漢，至宰輔，入周，封莒國公，後歸宋，《全唐詩》卷七百三十七收詩一首，又卷八百七十《諧謔二》收詩一自，卷八百七十一《諧謔三》收歇後語兩句。", "此李濤頗疑係溫庭筠同時之李濤。", "）。"]}