{"author": "王梵志", "period": "唐", "type": "诗", "title": "一○七", "paragraphs": ["白紙書屏風，客來即與讀。", "空飯手捻鹽，亦勝設酒肉。", "（案以上八首並載費袞《梁谿漫志》卷十。", "今從知不足齋本錄出之。", "以上九首除「他人騎大馬」一首外，皆見《雲溪友議》卷下。", "「欺誑得錢君莫羨」一首，《全唐詩續補遺》卷二據《鑑誡錄》卷十收錄，今刪去。", "異文錄如次：二句「得了却」作「究竟還」，三句作「不信但看槽上驢」，四句「换」作「改」。", "）（〖1〗費袞《梁谿漫志》卷十：「山谷以茅季偉事。", "親引梵志『飜襪』之句，人喜道之。", "予嘗見梵志數頌，詞樸而理到，今於此。", "其一曰：『欺誑得錢君莫羨。", "……』又曰：……」）。"]}