{"author": "徐凝", "period": "唐", "type": "诗", "title": "九銷山", "paragraphs": ["人行之字路嶔巇，九銷青山勝九疑。", "祇被但白雲生不斷，無端點破碧琉璃。", "（見道士孟宗寶集虛所編《洞霄詩集》卷一。", "）（〖1〗鄧牧《洞霄圖志》卷二《山水門》《九鎖山》條：「自餘杭西郭外，行十有八里，逆溪水上，左右合七峯，皆拔地數百尺。", "其趾犬牙相錯，行路並溪屈折者九，故云九鎖。", "好事者悉命以名。", "」）。"]}