{"author": "張鷟", "period": "唐", "type": "诗", "title": "報文成金釵", "paragraphs": ["兒今贈君別，情知復會難。", "莫言釵意小，可以掛渠冠。", "（〖1〗《日本圖經》卷二十二《藝文志》：「《遊仙窟》一卷，唐張文成。", "昌平學舊寫八行本、容安書院舊寫九行本、尾張真福寺舊寫六行本刊本，卷首題《遊仙窟》，寧州襄樂縣尉張文成作，小說家言也。", "寧州，注云屬關內道，在去京三百里西北也。", "日本人言是書作嵯峨天皇時，果爾，則唐元和間也。", "陳氏矩得刊本。", "」〖2〗汪辟疆《唐人小說》：「按張文成《遊仙窟》一卷，唐時流傳日本。", "書凡數刻，中土向無傳本。", "河世寧曾據之駿補《全唐詩》，楊守敬始著錄於，日本訪書志。", "治唐稗者，始稍稍稱焉。", "余舊藏鈔本，卷首有『平等閣』及『忠州李士棻隨身書卷』二印記。", "卷尾有『壬午三月借遵義黎氏影寫本重校』小字一行，乃知此本爲芋仙舊藏。", "芋仙與蒓齋有縞紵之雅。", "黎氏在日本刻《古逸叢書》，嘗以初印本寄李，李累索之，不以爲貪。", "則此本原鈔，或即出諸黎氏，未可知也。", "原鈔卷首題『寧州襄樂縣詩張文成作』。", "世因定爲唐張鷟所撰。", "鷟字文成，深州陸澤人。", "兩《唐書》並附見《張薦傳》。", "鷟兒時夢紫文鸑鷟，其祖謂是兒當以文章瑞朝廷，因以爲名字。", "調露初，登進士第，授岐王府參軍。", "八舉皆登甲科，大有文譽。", "調長安尉，遷鴻臚丞。", "凡四參選，判策爲銓府之最。", "員半千謂人曰：『張子之文，如青錢萬選萬中。", "』時目爲青錢學士。", "然性褊躁，不持士行。", "姚崇甚薄之。", "開元初，御史李全交劾鷟訕短提政，貶嶺南。", "旋得內徙，入爲司門員外郎。", "卒。", "鷟下筆敏速，言頗詼諧，大行於時，後進莫不傳記。", "新羅、日本東夷諸番，尤重其文。", "每遣使入朝，必出重金貝以購其文。", "惟浮豔少理致，論著亦率詆誚蕪穢。", "〖以上摘兩《唐書》有本傳〗《大唐新語》亦稱鷟後轉洛陽尉，故有《詠燕詩》。", "其末章云：『變石身猶重，銜泥力尚微。", "從來赴甲第，兩起一雙飛。", "』時人無不諷詠云云。", "今鷟書之傳於今者，有《龍筋鳯髓判》及《朝野僉載》，而《遊仙窟》一卷無傳，其目亦不見史志及諸家著錄。", "然據兩《唐書》即稱日本、新羅争傳其文，而《新語》《詠燕》與《龍筋鳯髓》之作，浮豔鄙倍，與此篇辭旨正復相同。", "據此，則《遊仙窟》之出於張鷟，當非僞造也。", "」「又按《遊仙窟》不傳於中國，至日本人推重其書，則自唐以來，迄今弗衰，故文學蒙其影響。", "其流傳日本之年歲可考者，據慶安五年〖清順治九年〗刻本，前有文保三年〖元延祐六年〗文章生英房序，有『嵯峨天生書卷之中撰得《遊仙窟》』之語。", "日本嵯峨天皇當唐元和、長慶間，則是中唐時此書已流傳日本矣。", "惟日本最古之《萬葉集》卷四有大伴家持《贈坂上大纕歌》十五首，辭意多與此書相同，後人評論，如契沖阿闍梨，遂繼爲出於《遊仙窟》。", "前乎此者，尚在山上憶良《沈疴自哀文》亦引《遊仙窟》云：『九泉下人，一錢不值。", "』山上在聖武天皇天平之世，此文爲山上末年之作，正當唐開元二十一年。", "是此書於刊載元張鷟尚在之時，即已傳至日本，又早於嵯峨天皇八十餘年。", "此徵諸《萬葉集》可信者也。", "竊意張氏此書，當爲早年一時興到之作。", "當時有無寓意，今不可知。", "惟日本當趙宋南渡之時，有西行法師傳鈔之《唐物語》一書，其第九章述及《遊仙窟》本事，定爲張文成愛慕武則天而作。", "平康賴《寶物集》卷四亦：『則天皇后，高宗之后也。", "遇好色者張文成，得《遊仙窟》之文，所謂「可憎病鵲，夜半驚人」，即指當時之事也』云云。", "日人幸田露伴著《蝸牛庵夜談》，頗疑此爲蓮花六郎之傳訛。", "因易之、昌宗姓張，而二人之父爲張行成，〖按易之、昌宗爲張行成之族孫，非其父也。", "易之父名希臧，見兩《唐書》。", "〗文成恰有《遊仙窟》之文，遂牽合而有此一段傳說，固不足深信者也。", "至其書辭旨淺鄙，文氣卑下，了無足取。", "惟唐人口語，尚賴此略存。", "」）。"]}