{"author": "吉播", "period": "唐", "type": "诗", "title": "題雲居上寺", "paragraphs": ["石路多奇迹，幽巖鑿寶經。", "暮煙千壑裏，新月一山明。", "宿鳥知清梵，樵人慣獨行。", "爲隨歡奉後，豈敢學逃[名]。", "（見《金石萃編》卷一百五。", "）（缺文據吉逾條下所引諸書補。", "）（按詩次吉騊駼詩後，原題曰「同前」，下署「□上」，蓋名已摩滅。", "據吉逾詩序，知爲其猶子吉播所賦。", "詩中「暮煙」，石刻原作「暮煙」，王昶謂是筆誤，今據正。", "〖1〗吉播，原作吉潛，詳前吉逾條附考。", "前引諸書及《八瓊室金石補正》卷六五此詩末署名皆作「播上」。", "）。"]}