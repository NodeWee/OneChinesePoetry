{"author": "高適", "period": "唐", "type": "诗", "title": "自武威赴臨洮謁大夫不及因書即事寄河西隴右幕下諸公（伯二五五二下同）（「巔」，蔣、劉、項皆云當作「顛」。）", "paragraphs": ["浩蕩去鄉縣，飄颻瞻節旄。", "揚鞭發武威，落日至臨洮。", "主人未相識，客子心忉忉。", "顧見征戰歸，始知士馬豪。", "戈鋋耀崖谷，聲氣如風濤。", "隱軫戎旅間，功業競相褒。", "獻狀陳首級，饗軍烹太牢。", "俘囚駈面縛，長幼隨巔毛。", "（「巔」，蔣、劉、項皆云當作「顛」。", "）氈裘何蒙茸，血食本羶臊。", "漢將乃兒戲，秦人空自勞。", "立馬眺洪河，驚風吹但白蒿。", "雲屯寒色苦，雪合羣山高。", "遠戍際天末，邊烽連賊壕。", "我本江海遊，逝將心利逃[一]。", "一朝感推薦，萬里從英旄（髦）[二]。", "飛鳴蓋殊倫，俯仰忝諸曹。", "鷰鴿（頷）[三]知有待，龍泉惟所操。", "相士慙入幕，懷賢願同袍。", "清掄揮塵尾，乘酣持蟹螯。", "此行豈易酬，深意方鬱陶。", "微効儻不遂，終然辭佩刀。", "（[一]俞云：「『心利逃』不可解，疑當作『名利逃』。", "」[二]依劉校。", "[三]依俞校。", "）。"]}