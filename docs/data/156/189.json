{"author": "嚴粲", "period": "宋", "type": "诗", "title": "被檄樂平至鳴溪渡有山與南豐軍山同名者予昔從嶺庵謝先生夢得游先生于湖畏友也豪於詩悅軍山之峭拔暢其吟懷自昭武徙家于市山築室曰西窗以朝夕對焉嘗命余記之余時從西窗樽酒論文爲樂如是者十載今先生已矣感而賦詩", "paragraphs": ["江西絕頂插晴空，此地山名偶自同。", "喚起西窗十年夢，一樽何處酹詩翁。"]}