{"author": "无名氏", "period": null, "type": "词", "title": "导引", "paragraphs": ["真人临御，实瑞集丰融。", "万国仰天聪。", "嘉礼盛礼文章焕，齐洁致清衷。", "笙镛六变三神格，喜备盛仪容。", "乾穹上达昭灵飨，庆绪蔼丕隆。", "阳郊报本，礼意弥勤礼。", "太一下威神。", "天临两观推三赦，庆祉被臣民。", "徽名荐册缛仪陈。", "盛节焕书筠。", "涂歌邑诵扬徽懿，鼎命协惟新。"]}