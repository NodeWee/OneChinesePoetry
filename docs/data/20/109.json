{"author": "无名氏", "period": null, "type": "词", "title": "真珠髻", "paragraphs": ["重重山外，苒苒流光，又是残冬时节。", "小圆幽径，池边楼畔，翠木嫩条春别。", "纤蕊轻苞，粉萼染、猩猩鲜血。", "乍几日，好景和风，次第一齐催发。", "天然香艳殊绝。", "比双成皎皎，倍增芳洁。", "去年因遇东归使，指远恨、意曾攀折。", "岂谓浮云，终不放、满枝明月。", "但叹息，时饮金锺，更绕丛丛繁雪。"]}