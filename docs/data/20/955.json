{"author": "无名氏", "period": null, "type": "词", "title": "六州", "paragraphs": ["承天统，圣主应昌辰。", "宝降，飚游至，瑞命庆惟新。", "崇大号，仰奉高真。", "献岁当初吉，天下皆春。", "谒秘宇、藻卫星陈。", "芗霭极纷纶。", "琼编耀，仙衣，垂旒俯拜，荐献礼惟寅。", "芬芳备，精衷上达穹。", "尊道祖，享清庙，助祭万方臻。", "升泰、缛典弥文。", "侍群臣。", "汉庭儒雅彬彬。", "烟飞火举毕严。", "天地降氤氲。", "高临华阙，恩覃动植，庆延宗社，圣寿比灵椿。"]}