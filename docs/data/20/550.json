{"author": "无名氏", "period": null, "type": "词", "title": "酹江月・念奴娇", "paragraphs": ["欢声雷动，问邦民，知道君候生日。", "欲把天文占好事，夜半遥瞻南极。", "耿耿三台，寒光相射，瑞采连珠壁。", "自今以始，我公眉寿千亿。", "见说燕寝香凝，旌旗微动，猎猎薰风入。", "收拾乾坤生长意，留向人间敷锡。", "预约明年，难兄难弟，同侍虞琴侧。", "坐令仁寿，八荒开此寿域。"]}