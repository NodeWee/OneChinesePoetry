{"author": "无名氏", "period": null, "type": "词", "title": "六州", "paragraphs": ["寰宇定，四海奉文思。", "书轨混，梯航凑，共戴昌期。", "稽古典、方咏京坻。", "耕籍丰民稼，敦本农时。", "陈羽卫、日月旌旗。", "衮冕次坛。", "帷宫宿设，相差。", "穆清端拱，星毕照罘。", "良宵永，为民广洽，庞褫奏、行漏昭庭燎，铙吹鼓曾。", "百神拥卫斗东移。", "明发俨皇仪。", "手揽洪縻。", "丰年万亿与千斯。", "德泽遍华夷。", "回旋辂、天临双阙，四方在宥，永保鸿基。"]}