{"author": "无名氏", "period": null, "type": "词", "title": "沁园春", "paragraphs": ["天遣东皇，来庆诞辰，和气先回。", "趁未将风月，平分八桂，且垂弧矢，相映三槐。", "歌遏行云，舞萦回雪，不比常年寿宴开。", "有贤守，送三千乐指，环侍金。", "文章政事奇哉。", "曾飞双凫天外来。", "便合除之六察，少旌最绩，何为别驾，暂屈长才。", "尚亿传家，行将跨灶，岂但侯藩与外台。", "称觞看，灵龟支坐，老鹤眠阶。"]}