{"author": "開寶中江南叟", "period": "唐", "type": "诗", "title": "醉歌", "paragraphs": ["藍採禾，藍採禾，（《江南野史》卷十首二句作「藍采采」一句，）塵世紛紛世更多。", "爭如賣藥沽酒飲，歸去深崖拍手歌。", "（見馬令《南唐書》卷十五。", "）（〖1〗《江南野史》卷十《陳陶傳》：「開寶中常見一叟，角髮被褐，與一鍊師舁藥入城鬻之，獲貲則市鮮就爐，二人對飲且唱，旁若無人。", "既醉且舞而歌曰〖略〗。", "時人見其縱逸，姿貌非常，每飲酒食鮓，疑爲陶之夫婦焉。", "竟不知所終，或云得仙矣。", "」〖2〗馬令《南唐書》卷十五《陳陶傳》：「開寶中常見一叟，角髮被褐，與老媼貨藥於市，獲錢則市鮓對飲，旁若無人，既醉，行舞而歌曰〖略〗。", "或疑爲陶之夫婦云。", "」按：陳陶爲大中間人，今存其詩，事迹歷歷可考。", "自大中至開寶，已逾百年。", "得仙之說，固屬附會，陶即耆壽，恐亦難以存活一百數十年之久，何況當時即爲存疑，幷無必證，今列之，另以「開寶中江南叟」列目。", "）。"]}