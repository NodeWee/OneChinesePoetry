{"author": "許堅", "period": "唐", "type": "诗", "title": "題胡氏華林書院（題擬）", "paragraphs": ["盡說靈蹤好畫圖，幽奇高尚義羣居。", "山林總是神仙隱，禮樂爰修周孔書。", "解駕十年惟壯士，担簦千里結名廬。", "功成霄漢非常事，對此那堪不我欺。", "（見宣統元年刊《甘竹胡氏十修族譜》，轉引自《文學遺產》一九八四年第三期刊謝先模《宋人佚詩一束》。", "）。"]}