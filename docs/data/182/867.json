{"author": "慧忠", "period": "唐", "type": "诗", "title": "送士濂弟之京", "paragraphs": ["行色翩翩入帝都，壯懷此去莫躊躇。", "昔曾故國登高第，今向新朝再上書。", "汝負才猷堪濟世，我慚衰朽合閒居。", "[鴒]（鴿）原今日常相望，衣錦還鄉常有餘。", "（見光緒廿六年刊翁昭泰纂《浦城縣志》卷三九引《章氏會譜》。", "）（按：題下原注：「士濂，得象祖。", "」宋祁《景文集》卷五九《文憲章公墓誌銘》：「曾祖仁嵩，仕李昪爲駕部郎中。", "……祖士廉，汀州寧化令。", "」）。"]}