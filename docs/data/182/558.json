{"author": "羅隱", "period": "唐", "type": "诗", "title": "上亭驛（題擬）", "paragraphs": ["細（《輿地紀勝》、《天中記》作「山」）雨霏微宿上亭，雨中因感（《輿地紀勝》、《天中記》作「想」）雨淋鈴。", "貴爲天子猶魂斷，窮著荷衣好涕零。", "劍水多端何處去，巴猿無賴不堪聽。", "少年辛苦今飄蕩，空（一作「深」）媿先生教聚螢。", "（見宋王灼《碧鷄漫志》卷五。", "）（按：《全唐詩》卷六六五據《天中記》收首二句，《全唐詩續補遺》卷十六據《輿地紀勝》卷一八六收前四句，均不全，今重錄之。", "）。"]}