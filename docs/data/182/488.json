{"author": "宋維", "period": "唐", "type": "诗", "title": "題天申宮三首 三", "paragraphs": ["雲嵐滿袖倚嵓扉，龍窟寒生夜睡遲。", "一曲朱絃誰與聽，月斜風撼碧桃枝。", "（見洪武刻本《咸淳毘陵志》卷二十二，嘉慶二年刊寧楷等纂《宜興縣志》卷十收第一首。", "）（按：《四庫全書》本《江南通志》卷一一九錄宋乾德進士有宋維。", "疑維初居江南，後北上應試。", "《毘陵志》歸南唐，今從之。", "）。"]}