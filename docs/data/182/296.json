{"author": "張盈潤", "period": "唐", "type": "诗", "title": "題敦煌千龕窟（題擬）", "paragraphs": ["久事公門奉駈馳，累沐鴻恩納效微。", "昨登長坡上大阪，走下深谷覩花池。", "傍通重開千龕窟，此谷昔聞萬佛輝。", "瑞草芳芬而錦繡，祥鳥每常遶樹飛。", "愚情從今歸真教，世間濁濫誓不歸。", "（乾祐二年六月廿三日節度押衙張盈潤題。", "見敦煌莫高窟第一○八窟窟檐南壁外側題壁，據《敦煌莫高窟供養人題記》。", "）。"]}