{"author": "易靜", "period": "唐", "type": "诗", "title": "兵要望江南 馬藥方第三十（四首） 四", "paragraphs": ["馬瘟病，急取獺之肝。", "肚內將來去屎洗，煮汁啖灌便平安。", "牢記在心間。", "（按：以上易靜詞四卷，凡七百二十一首，均見於《兵要望江南》一書。", "《崇文總目》卷三著錄於《子部·兵家類》：「《神機武略兵要望江南詞》一卷。", "」《郡齋讀書後志》卷二《兵類》云：「《兵要望江南》一卷。", "右題云黃石公以授張良者。", "按其書雜占行軍吉凶，寓聲於《望江南》詞，取其易記憶。", "《總目》云：『武安軍左押衙易靜撰。", "』蓋唐人也。", "」《總目》即《崇文總目》，今本已失解題，錢侗校本據以補出。", "檢《新唐書》卷六九《方鎮表》：光啓元年「改欽化軍節度爲武安軍節度使」。", "因知易靜應爲唐末人。", "今所據凡四本：其一爲明辛自修刊本〖簡稱辛本〗，刊於萬曆十年，今藏北京圖書館；其二爲四川省圖書館藏清初鈔本〖簡稱川本〗，此本錯別字較多，文字較近於辛本；其三，首都圖書館藏鈔本〖簡稱首本〗，題作《李衛公望江南》，分上下兩卷；其四爲北京圖書館收藏前京師圖書館舊鈔本〖簡稱京本〗，附跋云：「此從明督浙江都御史晉江蘇茂相校本錄出，題作《白猿奇書兵法雜占彖詞》，唐開府儀同三司衛公三原李靖著。", "」首本、川本、辛本均爲足本，但均有所殘缺。", "京本則僅存五百首，但有十餘首不見於前三本，文字亦差異較大。", "今以首本爲底本，以辛本、川本、京本校補。", "首本、辛本、川本皆據任半塘先生與王小盾同志合編《隋唐五代燕樂雜言歌辭集》〖稿本〗轉引，京本則轉引自張璋、黃畬編《全唐五代詞》。", "）。"]}