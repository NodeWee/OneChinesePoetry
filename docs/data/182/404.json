{"author": "齊己　牟儒", "period": "唐", "type": "诗", "title": "重開衡陽寺古迹詩刻", "paragraphs": ["古迹重聞一朗興，斸煙尋得寶階層。", "只應雲鶴知前事，爲問齊梁舊住僧。", "廢井荒池猶浸月，短松低栢欲遮燈。", "淳于道士真高達，拋卻林泉便上昇。", "（見《至元金陵新志》卷十一「衡陽寺」條引《慶元志》。", "）（按：《慶元志》云：「寺舊有齊己、牟儒二上人《重開衡陽寺古迹詩刻》云〖詩略〗。", "保大七年題。", "」唐詩僧齊己卒於天福初，未活至保大年，今亦無證可定爲一人，姑分列。", "《全唐詩》無牟儒詩。", "）。"]}