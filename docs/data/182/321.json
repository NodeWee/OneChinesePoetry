{"author": "王仁裕", "period": "唐", "type": "诗", "title": "長興中題杜光寺（題擬）", "paragraphs": ["上爾高僧更不疑，夢乘龍駕落沉暉。", "寒暄暈映琉璃殿，曉夜摧殘毳衲衣。", "金體幾生傳有漏，玉容三界自無非。", "莓苔滿院人稀到，松畔香臺野鶴飛。", "（見元駱天驤《類編長安志》寺觀類杜光寺條，云長興中王仁裕題詩云云。", "據《中國古都研究》收黃永年先生《述〈類編長安志〉》轉錄。", "）。"]}