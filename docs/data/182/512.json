{"author": "陳德誠", "period": "唐", "type": "诗", "title": "游南雁蕩詩", "paragraphs": ["雁山遙與白雲連，六十奇峯半倚天。", "金鼎雨花猿聽偈，石門迎月鶴參禪。", "戲龍高躍青霄上，羣鳳齊飛赤日邊。", "詩思憑空吟不了，那堪夙駕入星躔。", "（見周喟《南雁蕩山志》卷一引陳玭《嘉靖南雁山志》、鄭思恭《崇禎南雁山志》等。", "）（按：陳德誠逸詩及小傳，皆承張靖龍同志錄示。", "）。"]}