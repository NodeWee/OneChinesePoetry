{"author": "延壽", "period": "唐", "type": "诗", "title": "永明山居詩（六十九首） 六十九", "paragraphs": ["三度曾經游此地，從緣權順世間情。", "登山雖有謝安志，遁迹慚無慧遠名。", "翠疊寒枝松未老，影深幽徑竹新成。", "莫言去住關懷抱，雲本無心水自清。", "（見懺庵居士《高僧山居詩》，上海商務印書館民國二十三年綫裝鉛印本。", "）（〖1〗張靖龍云：永明即延壽。", "清釋際祥《淨慈寺志》〖《武林掌故叢編》第十三集〗卷十九附著述目中有「《永明壽禪師山居詩》，吳越僧延壽撰」等語。", "卷十八明人李日華山居詩序中記載了永明山居詩的刻本來源，序後附錄佛國山人黃樹穀《集山居詩絕句》十首。", "旁小字注曰：「集永明壽禪師詩句。", "」其詞句與懺庵居士本全部相同。", "集句詩後附載和詩諸公云，高峰妙法嗣布衲雍公，嘗居南屏，賡和《永明山居詩》六十九首，楚石梵琦有《和永明山居詩》，梅雪有《和永明山居詩》。", "古春云：「永明壽禪師有詩六十九首，慶壽獨庵從和之。", "」按元代天目山大覺正等寺布衲祖雍的和作，今存其一，見《西天目祖山志》卷五，步延壽山居詩其二韻。", "又懺庵居士《高僧山居詩續編》載元代天台高僧無見先覩《和永明禪師〖山居詩〗韻》六十九首，步韻甚嚴。", "從永明山居詩的內容來看，也屬智覺延壽所作無疑。", "詳細考證參見拙作《延壽及其佚詩》，載《溫州師專學報》〖社會科學版〗一九八六年第三期。", "按：日本《續藏經》本宋釋文沖《慧日永明寺智覺禪師自行錄》末附延壽著作總目，有《山居詩》一卷，當即指以上所錄諸詩。", "此書所錄延壽所作詩尚有《詩讚》一卷、《物外集》十卷五百首、《吳越唱和詩》一卷、《光明會瑞應詩》一卷、《供養石橋羅漢一十會祥瑞詩》一卷、《雜歌》一卷、《布金歌》一卷、《定慧相資歌》一卷。", "）。"]}