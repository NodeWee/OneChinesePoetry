{"author": "李存勗", "period": "唐", "type": "诗", "title": "皇帝癸未年膺運滅梁再興（缺）迎太后七言詩", "paragraphs": ["禁煙節假賞幽閑，迎奉傾心樂貴顏。", "䴏語雕樑聲猗狔，鸚吟[綠]（淥）樹韻開關。", "爲安家國千場戰，思憶慈親兩鬢斑。", "孝道未能全報得，直須頂戴遶彌山。", "（〖1〗劉銘恕《斯坦因劫經錄》云：「按《全唐文》一零四唐莊宗《親至懷州奉迎太后敕》，略謂天下已定，理應到汾州親迎太后，不得已只到懷州迎接，是知迎太后詩，即爲此時作品。", "」）。"]}