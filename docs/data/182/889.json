{"author": "錢熙", "period": "唐", "type": "诗", "title": "九日溪偶成", "paragraphs": ["漁家深處住。", "鷗鷺泊柴扉。", "雨過山（《清源文獻》作「莎」）迷徑，潮來風滿衣。", "岸幽分遠景，波冷漾清（《清源文獻》作「晴」）暉。", "却憶曾遊賞，嚴陵有舊磯。", "（見同書卷七、《宋詩紀事》卷四引《清源文獻》）（按：《輿地紀勝》、《全芳備祖》、《皇朝事實類苑》引《楊文公談苑》尚存熙詩多首，似皆入宋後作，茲不錄。", "）。"]}