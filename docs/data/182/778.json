{"author": "義存", "period": "唐", "type": "诗", "title": "住山後作（題從《小草齋詩話》卷四）", "paragraphs": ["光陰倏忽（《小草齋詩話》作「迅速」）暫須臾，浮世那（《小草齋詩話》作「何」）能得久居。", "出嶺年登（《祖庭事苑》卷四作「始年」）三十二，入閩（《祖庭事苑》作「如今」）蚤是四旬餘。", "他非不用頻頻檢（《祖庭事苑》、《小草齋詩話》作「舉」），已過還（《祖庭事苑》作「當」）須旋旋除。", "爲報滿朝（《小草齋詩話》作「報與滿朝」）朱紫道，閻王（《祖庭事苑》作「羅」）不怕佩金魚。", "（按：《語錄》原缺題。", "）。"]}