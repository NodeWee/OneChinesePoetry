{"author": "延壽", "period": "唐", "type": "诗", "title": "同于秘丞賦瀑泉詩", "paragraphs": ["大禹不知鑿，來源亦自成。", "包應憐衆白，聲合讓孤清。", "遠勢曾吞海，飛流欲噴鯨。", "靈槎如可泛，天際問歸程。", "（二首均錄自光緒三十四年刊張美翊纂《奉化縣志》卷四。", "前首又見《古今圖書集成·山川典》卷一一○。", "）（按：二詩原署「周僧智覺」。", "同書卷三三《方外傳》云：「周知覺，名延壽，錢塘王氏子。", "周廣順二年住雪竇，吳越錢氏崇信之。", "著宗鏡錄一百卷。", "」原注：「康乾志」。", "）。"]}