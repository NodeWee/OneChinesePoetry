{"author": "沈彬", "period": "唐", "type": "诗", "title": "萍鄉春晚寓居（四首） 四", "paragraphs": ["葉老遊蜂不更忙，春殘去去好思量。", "倚根託蒂花猶落，損力耗心誰可常。", "江樹不能留野水，晚煙多共恨斜陽。", "感時傷事皆頭白，幾箇漁竿遇帝主。", "（見同治十一年刊錫榮纂《萍鄉縣志》卷六）（按：《萍鄉縣志》收沈詩爲宋初之作，誤。", "民國間李有鋆纂《昭萍志略》卷十二已改歸唐代。", "）。"]}