{"author": "相里宗", "period": "唐", "type": "诗", "title": "題遠大師塔", "paragraphs": ["元墓石稜稜，寒雲晚景凝。", "空悲虎溪月，不見應門僧。", "（《太平寰宇記》卷一一一《江州》。", "）（按：《廬山記》卷四、《萬首唐人絕句》卷九五、《全唐詩》卷八一○收此詩爲僧靈澈作。", "按《全唐詩》卷七五○李中有《送相里秀才之匡山國子監》詩，相里秀才即相里宗，身份、地點皆合，可知其爲南唐人。", "《太平寰宇記》稱此詩爲「南進士相里宗題詩」，此書作者樂史爲南唐入宋之人，又爲江西人，其說當可信。", "）。"]}