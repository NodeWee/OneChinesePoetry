{"author": "陳摶", "period": "唐", "type": "诗", "title": "對御歌", "paragraphs": ["臣愛睡，臣愛睡，不臥氈，不蓋被。", "片石枕頭，蓑衣鋪地，震雷掣電鬼神驚，臣當其時正酣睡。", "閑思張郎，悶想范蠡，說甚孟德，休言劉備，三四君子，只是爭此閑氣。", "爭如臣向青山頂頭，白雲堆裏，展開眉頭，解放肚皮，且一覺睡。", "管什（一作「甚」）玉兔東生，紅輪西墜。", "（見足本《詩話總龜》卷四七、元蔡正孫《詩林廣記後集》卷九引龐元英《談藪》。", "）（〖1〗《談藪》云：「陳摶隱武當山，後居華州雲臺觀，多閉戶獨臥，或累月不起。", "周世宗召入禁中，扃戶試之，月餘始開，摶熟寐如故。", "嘗對御歌此詩云。", "」）。"]}