{"author": "王仁裕", "period": "唐", "type": "诗", "title": "戮後主出降詩", "paragraphs": ["蜀朝昏主出降時，銜璧牽羊倒繫旗。", "二十萬軍高拱手，更無一箇是男兒。", "（涵芬樓排印本《說郛》卷三十四《豪異秘纂》引王仁裕《蜀石》。", "）（按：此詩《鑑誡錄》卷五《徐后事》謂王承旨作，《後山詩話》則以爲花蕊夫人作，文字略異。", "《全唐詩》卷七九八收花蕊名下，另注「一作蜀臣王承旨詩」。", "《全唐詩續補遺》卷十七據《鑑誡錄》收歸王承旨。", "今檢《說郛》所引，與《鑑誡錄》所載較相似，而於此詩作者，則云爲「興聖太子隨軍仁裕」。", "王仁裕初仕前蜀，嘗隨侍王衍作詩，蜀亡入洛，仕後唐。", "《說郛》所載可從，今爲移正。", "）。"]}