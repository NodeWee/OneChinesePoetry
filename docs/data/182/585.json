{"author": "契此", "period": "唐", "type": "诗", "title": "偈 四", "paragraphs": ["吾有一軀佛，世人皆不識。", "不塑亦不裝，不雕亦不刻。", "無一滴灰泥（《布袋和尚傳》作「無一塊泥土」），無一點彩色。", "人畫畫不成。", "賊偷偷不得。", "體相本自然，清淨非拂拭（《布袋和尚傳》作「常皎潔」）。", "雖然是一軀，分身千百億。", "（以上四首均見《五燈會元》卷二、《明州定應大師布袋和尚傳》、《明州岳林寺志》〖清戴明琮撰〗卷三。", "）。"]}