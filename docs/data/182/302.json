{"author": "賈緯", "period": "唐", "type": "诗", "title": "與監修國史趙瑩詩", "paragraphs": ["滿（《吟窗雜錄》作「清」）朝唯我相，秉柄無親讎。", "三年司大董，最切是編修。", "史才不易得，勤勤處處求。", "愚從年始立，東[觀]（望）思優遊。", "昔時人未許，今來虛白頭。", "春臺與秋閣，往往興歸愁。", "信運北闕下，不繫如虛舟。", "綿蕝非所好，一日疑三秋。", "何當適所願，便如適瀛洲。", "（見中華書局校點本《舊五代史》卷一三一《賈緯傳》。", "《吟窗雜錄》卷二十八錄首四句。", "）。"]}