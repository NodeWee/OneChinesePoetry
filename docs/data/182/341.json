{"author": "法覲", "period": "唐", "type": "诗", "title": "宗風頌", "paragraphs": ["從上綱宗事最奇，卷舒生殺切須知。", "臨機便有威雄勢，賓主相呈縱奪時。", "不若食龍金翅鳥，當鋒一撮更難支。", "現成公案睦州斷，四門有路趙州機。", "仰山插鍬猶因地，雲門關捩幾人知？鏡清失利多風措，高亭送客看臨歧。", "本分家風依時節，夾山典座得便宜。", "唯有龍潭吹滅燭，德山諦實更無疑。", "不是等閑虛妄說，呵佛駡祖天下知。", "自古綱宗難隱跡，如今著眼直須窺。", "秖道尋常記得徹，洎乎把住眼如{目虽}。", "敵磕便須大哮吼，莫作埜犴狐兔兒。", "斯吒落水休吐氣，密嘌智深誰瞻伊。", "提綱盡有同風事，好看雲門顧鑒咦。", "（《天聖廣燈錄》卷二十。", "）。"]}