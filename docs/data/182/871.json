{"author": "詹敦仁", "period": "唐", "type": "诗", "title": "父子聯韻詩", "paragraphs": ["夜靜月華明，（仁。", "）秋深露氣清。", "（琲。", "）園林消溽暑，（仁。", "）山水送寒聲。", "（琲。", "）菊富陶無酒，（仁。", "）蓴肥翰可羹。", "（琲。", "）人生貴自適，（仁。", "）世利不須營。", "（琲。", "）漫舞衣饒冷，（仁。", "）狂歌酒易傾。", "（琲。", "）歡酬兒與父，（仁。", "）今古夢還醒。", "（琲。", "）笑眼看毛鳳，（仁。", "）長懷念鶺鴒。", "（琲。", "）干戈時已定，（仁。", "）款款話平生。", "（琲。", "）（均見《閩詩錄乙集》卷四。", "）。"]}