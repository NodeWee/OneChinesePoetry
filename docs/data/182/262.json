{"author": "智閑", "period": "唐", "type": "诗", "title": "破法身見頌", "paragraphs": ["向上無父孃，向下無男女。", "獨自一個身，切須了却去。", "聞我有此言，人人競來取。", "對他一句子，不話無言語。", "（以上六首均見《景德傳燈錄》卷二十九。", "）（按：敦煌遺書斯五五五八卷收「龍興寺香嚴和尚《嗟世三傷吟》」，存二首。", "《鑑誡錄》卷十收伏牛上人〖即自在〗《三傷頌》，其前二首與敦煌本大致相同。", "詳《全唐詩外編》〖修訂本〗，茲不重收。", "）。"]}