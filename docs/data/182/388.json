{"author": "修睦", "period": "唐", "type": "诗", "title": "落星寺詩", "paragraphs": ["是嶽皆遊遍，南來吳楚間。", "偶登湖裏寺，疑到（《大典》作「是」）海中山。", "獨樹蒨蘿（《廬山記》作「倩羅」，今從《大典》。", "）濕，遙汀白鳥閑。", "終須謝浮世，高臥聽潺潺。", "（見《吉石盦叢書》影宋抄《廬山記》卷四，僅署名「同前」，其前缺一頁，但存修睦《簡寂觀》詩之後半。", "《永樂大典》卷八七八二引《九江府志》正作修睦詩。", "）。"]}