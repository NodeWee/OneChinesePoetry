{"author": "錢俶", "period": "唐", "type": "诗", "title": "詩寄贈四明寶雲通法師（二首） 二", "paragraphs": ["相望幾千里，曠然違道情。", "自茲成乍別，疑是隔浮生。", "得旨探玄寂，無心競利名。", "苑齋正秋夜，誰伴誦經聲。", "（見《大正新脩大藏經》第四六冊南宋釋宗曉編《寶雲振祖集》。", "）（按：此詩題下署「吳越國王錢俶」，末附嘉泰壬戌宗曉跋，敘得詩始末，文長不具錄。", "通法師卒於宋太宗端拱改元之年，年六十三。", "俶作此詩時已降宋否，尚難考詳。", "）。"]}