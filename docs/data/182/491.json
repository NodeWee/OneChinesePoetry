{"author": "泰欽", "period": "唐", "type": "诗", "title": "古鏡歌三首 二", "paragraphs": ["誰云古鏡無樣度，古人出入何門戶？門戶君看不見時，即此爲君全顯露。", "全顯露（《大正藏》本無此三字），與汝一生終保護。", "若遇知音請益來，逢人不得輕分付。", "但任作見面，不須生怕怖，看取當時演若多，直至如今成錯悮。", "如今不省影分明，還是當時同一顧。", "同一顧，苦苦苦！。"]}