{"author": "慧忠", "period": "唐", "type": "诗", "title": "偈 一", "paragraphs": ["雪後始知松柏操，雲收方見濟淮（《五燈會元》作「河」）分。", "不因世主令（《五燈會元》作「教」）還俗，那辨鷄羣與鶴羣。", "多年塵土（《五燈會元》作「事」）謾騰騰，雖著伽黎（《五燈會元》作「方袍」）未是僧。", "今日歸來酬本志，不妨留髮候然燈。", "（《五燈會元》作「儀」）雖變道常存，混俗心源亦不昏。", "試讀善財巡禮偈，當時豈例是（《五燈會元》作「作」）沙門。", "（見《禪林僧寶傳》卷十、《五燈會元》卷十四。", "）。"]}