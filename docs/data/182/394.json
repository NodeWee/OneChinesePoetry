{"author": "匡白", "period": "唐", "type": "诗", "title": "題東林二首 二", "paragraphs": ["東林繼四絕，物象更清幽。", "社客去不返，鐘峰雲也（《永樂大典》作「色」）秋。", "松枯羣狖散，溪大蠹槎流。", "待卜歸休計，重來臥石樓。", "（見《吉石庵叢書》本《廬山記》卷四，以《永樂大典》卷八七八二引《九江府志》參校。", "）（按：《殷禮在斯堂叢書》校排本《廬山記》二詩題作《天祚二年三月十六日偶與幕客門館僧道，閑遊題東林二首》，係將徐知證等聯句詩末題記誤植於匡白詩題，另詳後徐知證條。", "）。"]}