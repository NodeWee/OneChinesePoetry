{"author": "沈彬", "period": "唐", "type": "诗", "title": "望廬山", "paragraphs": ["東過匡廬忍醉眠，雙眸盡日挂危巔。", "壓低吳楚殽涵水，約破雲霞獨倚天。", "一面峭來無鳥徑，數峰狂欲趁漁船。", "江人莫笑偏凝望，卜隱長思瀑布前。", "（以上四首均見《吉石盦叢書》影印日本高山寺藏宋抄本陳舜俞《廬山記》卷四。", "）（按：《望廬山》三四兩句，《全唐詩》卷七四三已據《野客叢書》卷十七收入，「殽」作「遙」。", "）。"]}