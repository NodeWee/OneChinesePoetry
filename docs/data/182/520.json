{"author": "王仲簡", "period": "唐", "type": "诗", "title": "贈耿郎中", "paragraphs": ["得接英賢喜可知，人生能得幾多時。", "自從別後顏容改，恰似庭前雨舊碑。", "（見《增修詩話總龜前集》卷三三引《郡閣雅談》。", "）（按：《郡閣雅談》云此詩爲仲簡卒後其兄仲偉夢莊客持書來附詩。", "仲簡與耿振顯德中同官，此詩恐係當時作而後人附會入夢者。", "今收錄，俟續考。", "）。"]}