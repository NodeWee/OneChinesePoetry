{"author": "歐陽持", "period": "唐", "type": "诗", "title": "書翠崖（一作「巖」）寺壁", "paragraphs": ["迎笑堂前九節筇，閑來無事得從容，時聞雷護千年橘，夜聽風傳萬壑松。", "茅屋人家芳草合（一作「外」），竹房僧住翠微濃（一作「中」）。", "一蓑煙雨歸來晚，遙聽雲間起暮鐘。", "（見《江西詩微》卷三。", "）（按：今人編選之《滕王閣詩選》，自道光三十年刊涂闌玉輯《西山志》中錄該詩，略有異文，注一作者即據該書。", "《西山志》未見。", "）。"]}