{"author": "沈彬", "period": "唐", "type": "诗", "title": "簡寂觀", "paragraphs": ["山藏勝境當樓臺，[□□□□]洞府開。", "白髮滿頭誰肯到，蒼苔盈步自偷來。", "風帆閑事拋三日，玉液長生念一盃。", "此路有心星月在，杏壇仙侶莫相猜。", "（按：詩中首聯，影宋鈔本聯寫，無空格。", "羅振玉《殷禮在斯堂叢書》校排本《廬山記》補四空格于「當」字下。", "今詳詩韻及詩意，所缺當爲第二句之前四字。", "）。"]}