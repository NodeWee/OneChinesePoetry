{"author": "李煜", "period": "唐", "type": "诗", "title": "幸後湖開宴賞荷花作（題擬）", "paragraphs": ["蓼稍蘸水火不滅，水鳥驚魚銀梭投。", "滿目荷花千萬頃，紅碧相雜敷清流。", "孫武已斬吳宮女，瑠璃池上佳人頭。", "（見宋佚名《新編分門古今類事》卷十三引《翰苑名談》並《詩話》。", "）（〖1〗《新編分門古今類事》云：「江南李後主嘗一日幸後湖，開宴賞荷花，忽作古詩云〖詩略〗。", "當時識者咸謂吳宮中而有佳人頭，非吉兆也。", "」後果應驗。", "按：《增修詩話總龜》卷三一引《摭遺》謂此詩爲李璟作，《全唐詩》卷八因之，實誤。", "《分門古今類事》同條後引李煜詩事甚詳，可證。", "文長，恕不備錄。", "）。"]}