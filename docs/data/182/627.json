{"author": "錢元㺷", "period": "唐", "type": "诗", "title": "遊鴈蕩", "paragraphs": ["東風驛路馬蹄香，曉起行春到夕陽。", "三月鶯啼花柳寺，幾家人住水雲鄉。", "名山不用問樵字，清世何須憂廟廊。", "且脫[綸巾]（輪軒）（從《南雁蕩山志》改）隨洞客，紫簫吹月夜天涼。", "（見民國十四年符璋等纂《平陽縣志》卷九五。", "題下原注：「舊志。", "」）（按：元㺷，《平陽縣志》作「元球」。", "《十國春秋》卷八三本傳注云：「按《晉高祖實錄》、《十國紀年》作元球、元珦以罪誅，今從《吳越備史》、《九國志》作元㺷。", "」今從其說。", "張靖龍云：見周喟《南雁蕩山志》卷七引鄭思恭《崇禎南雁山志》。", "又見《乾隆平陽縣志》卷二，題作《游雁蕩山詩》，綸巾作輪軒。", "）。"]}