{"author": "史松", "period": "唐", "type": "诗", "title": "翛公上人草書歌（題從《書苑菁華》）", "paragraphs": ["真蹤草聖今古有，翛公學得誰及否？古人今人一手書，師今書成在兩手。", "書時須飲一斗酒，醉後掃成龍虎吼。", "風雨飄（《書苑菁華》作「驚」）兮魍魎走。", "千尺松枝如蠹朽，欲折不折橫（《書苑菁華》作「掛」）巖口。", "張旭骨，懷素筋，筋骨一時傳斯人，斯人傳得（《書苑菁華》作「是」）[妙]通神。", "攘臂縱橫草復真，一身疑是兩人身。", "（同前，原缺一字。", "又見《書苑菁華》卷十七，作者署「史邕」，今據以校補。", "）。"]}