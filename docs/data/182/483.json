{"author": "梅遠", "period": "唐", "type": "诗", "title": "遷居", "paragraphs": ["百里猶鄉土，千年亦比鄰。", "願言培世德，未敢詠維新。", "（均見清施念曾、張汝霖編《宛雅三編》卷二、嘉慶廿八年刊洪亮吉等纂《寧國府志》卷二十四。", "）（按：梅遠爲北宋著名詩人梅堯臣的曾祖。", "《歐陽文忠公文集》卷三三《梅聖俞墓誌銘》云：「曾祖諱遠，祖諱邈，皆不仕。", "」楊傑《無爲集》卷十三《故朝奉郎守殿中丞梅君〖正臣〗墓誌銘》云：「南唐末，曾祖遠爲宣城掾。", "」正臣爲堯臣弟。", "《宛雅三編》卷二引《梅氏詩譜》，謂遠字維明，光化間由吳興之宣城爲掾。", "以宣之風土淳厚，遂築居於州學之西，著有《遷居草》。", "今按：三書所記稍有出入。", "考《歐陽文忠公文集》卷三十一《太子中舍梅君墓誌銘》，堯臣父梅讓卒於皇祐元年，年九十一，推其生年，爲顯德六年。", "以此推測，梅遠約生於十世紀初，以仕南唐爲是。", "《梅氏詩譜》有誤，今不取光化年仕宣說。", "）。"]}