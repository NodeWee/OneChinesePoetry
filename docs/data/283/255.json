{"author": "李光", "period": "宋", "type": "诗", "title": "予謫海外久矣蒙恩徙郴所寓適與蘇仙鄰暇日攜兒徜徉歷覽遺集因閱本傳不載致仙之因特以事母盡孝行耳自古仙真得道如吳真人之流未有不由此而致者世人不知出此多棄遺父母入深山窮谷中父母凍餓不卹也以此求道去仙遠矣因成二小詩題之壁間庶亦少警欲學道而忘其親者  其一", "paragraphs": ["打包行脚爲尋真，偶與蘇仙作近鄰。", "萬里移來今有伴，叩門時許訪幽人。"]}