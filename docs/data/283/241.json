{"author": "李光", "period": "宋", "type": "诗", "title": "予三貶而至儋耳又復二年平生習氣掃除殆盡海外去國萬里士民不知朝廷事免議朝政惟是里巷之間是非曲直偶及之入于耳中有如穢物置之寶器自今客至惟經史禪悦道家養生之說乃所樂聞其餘非已所預者可付之一默并成小詩以述已意云", "paragraphs": ["庵中宴坐戶長扃，鼓瑟吟詩樂性靈。", "客至不妨談道妙，儒書釋典及仙經。"]}