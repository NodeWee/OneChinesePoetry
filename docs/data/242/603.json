{"author": "劉敞", "period": "宋", "type": "诗", "title": "辛卯十二月同持國游會靈觀各曾賦詩後一年會靈燒高下俱盡天子爲先朝所爲不忍廢復治集禧略放渭陽帝祠制度五嶽同宇毋乏事而已不能如向之鉅麗也戊戌十二月以事過謁祠下作七言寄持國", "paragraphs": ["白玉五城十二樓，還曾同作采真游。", "重來無復壺中景，惟見蒼林鎖碧流。"]}