{"author": "曾丰", "period": "宋", "type": "诗", "title": "昨與余遊如陳廣元張壽卿江伯紀陳通卿皆上計矣獨鄒用之鄧繼高困阨况今相去愈遠焉緬我懷因成兩詩各書一通寄之  其二", "paragraphs": ["章貢三年兩到休，况今又落最南州。", "思歸梅嶺不相夢，惜別葛溪猶漲愁。", "子爲坐窮知理道，吾從遭病憶交遊。", "明年肯爲槐花出，來看海瀕天盡頭。"]}