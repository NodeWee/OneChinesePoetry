{"author": "曾丰", "period": "宋", "type": "诗", "title": "賀廣東漕使黄郎中生朝", "paragraphs": ["紫石仙翁骨道清，丹成往往步步輕。", "黄石仙翁道眼明，書成往往字字精。", "丹成書成俱是實，猶墮於偏非至道。", "二者兼之白石□，先生渠謂天草草。", "天皇案前黄老君，輟與人皇爲老臣。", "老郎老君之後身，收拾乾坤平月春。", "春吾身外春吾民，四民無一不春者。", "與士爲春頌風雅，書於白石其土苴。", "白石肉飛不尸假，弟功書在丹之下。"]}