{"author": "曾丰", "period": "宋", "type": "诗", "title": "遊曾無慍園可賦者十餘處其大莫如樂山次莫如滄洲畫趣先課二古風 樂山", "paragraphs": ["至靜之體首歸坤，自乾德外坤爲尊，吾宗有志未敢言。", "至靜之體次歸艮，自坤德外艮爲近，吾宗有志不容遜。", "磊隗胸中自□山，外觀更具山之間。", "表裏相融艮機關，彼萬泪隨吾屹立。", "堂中人與山爲一，雖介于石不終日。", "無心聊與雲俱出，傅巖沃雨商郊乾。", "林然蠢爾涵殊恩，老後閑身霽後雲，㟏岈深處歸根□。"]}