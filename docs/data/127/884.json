{"author": "文子璋", "period": "宋", "type": "诗", "title": "浯溪", "paragraphs": ["漫郎直筆老文太師□字尤卓犖。", "天然二妙刻蒼崖，墨本傳來重和璞。", "三年流客居瀟嶷，甚欲一來觀此碑。", "盡被前賢剛說破，手磨苔刻難爲辭。", "爲子從來止於孝，古以敝屣匹天下。", "神武妖氛清，南內淒涼淚血灑。", "一時大業中興唐，萬世□虎狼。", "從今罪案休拈起，祇挹□與元郎。"]}