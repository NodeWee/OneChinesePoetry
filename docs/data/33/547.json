{"author": "孫應時", "period": "宋", "type": "诗", "title": "母氏生日陰晴晏溫夜後雖小雨或作或止而帖然不風諸老人皆不須設火若前一夕則甚雨次夕則雨且風寒真若有相之者感愧有作", "paragraphs": ["草草稱觴壽我親，每慚天意俯從人。", "連宵又似去年雨，淑景偏回此日春。", "富貴何如長得健，詩書元自不羞貧。", "秫田五畝猶堪釀，願作堯天百歲民。"]}