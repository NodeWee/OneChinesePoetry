{"author": "曹勛", "period": "宋", "type": "诗", "title": "僕持節朔庭自燕山向北部落以三分爲率南人居其二聞南使過駢肩引頸氣哽不得語但泣數行下或以慨歎僕每爲揮涕憚見也因作出入塞紀其事用示有志節憫國難者云 出塞", "paragraphs": ["聞道南使歸，路從城中去。", "豈如車上缾，猶掛歸去路。", "引首恐過盡，馬疾忽無處。", "吞聲送百感，南望淚如雨。"]}