{"author": "胡寅", "period": "宋", "type": "诗", "title": "魏漕彥成昔宰弋陽政續上聞召對改秩予適當詞命後自臺郎出守滁墾荒田千二百頃柄國者挾妻家私憾以爲罔功將漕襄陽修築大堤禦水患又以爲妄作與洪興祖爲程伯禹刊論語解至周公謂魯公有太息流涕之言彥成遂被竄于欽州柄國者死例逢赦宥歸道南嶽以大篇侑酒十尊見遺因成七絕以謝之  其二", "paragraphs": ["滁萊千頃變嘉禾，兩歲之中績效多。", "賞格雖懸初不用，柄臣何事有偏頗。"]}