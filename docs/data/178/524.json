{"author": "司馬光", "period": "宋", "type": "诗", "title": "上郡南三十里有相思亭在太山之麓二水所交平臯之上往來者徒習其名莫詳其義慶曆甲申歳余適延安過於其下于時夏虜梗邊征戍未息竊感東山采薇之義敘其情而愍其勞因作五詩庶幾不違周公之指且以釋亭之名爾  其一", "paragraphs": ["嶺上雙流水，猶知會合時。", "行人過於此，那得不相思。"]}