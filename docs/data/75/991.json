{"author": "胡寅", "period": "宋", "type": "诗", "title": "初冬快晴陪宣卿叔夏遊石頭菴過三生藏窮深極峻遂登上封却下福嚴最愛廓然亭靜憩久之乘興入後洞置酒雲莊榭徘徊方廣閣山行崎嶇不可以馬雖筍輿傲兀小勞尚勝騎從之煩也既歸山前之翌日復會於堅伯兄小閣同安趙澗看北山餘雪披雲映日翠瑩瓏葱殆難模狀因訪季父廟令歡飲而罷集記所見成十五絕  其七", "paragraphs": ["寶樓香殿隘空山，都謝茨亭竹石間。", "靜有客棋真掩映，悄無僧話更清閒。"]}