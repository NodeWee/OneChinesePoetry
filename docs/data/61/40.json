{"author": "李嘉祐", "period": "唐", "type": "诗", "title": "七言登北山寺西閣樓馮禪師茶酌贈崔少府一首", "paragraphs": ["開[士]（土）相逢暮飲茶，高樓並坐望三巴。", "碧嶂不知何劫石，清江流盡幾恒沙。", "鑪煙處處香慈竹，溪雨朝朝潤覺花。", "道勝自然長法喜，應令遷客小溈華。", "（均見日本藏唐抄本《唐詩卷》）（按：《咸淳毘陵志》卷二十二收嘉祐《寄毘陵徹公》詩，《全唐詩》卷五七三收作賈島詩，孰作尚難確定，姑附識於此，以俟考詳。", "）。"]}