{"author": "王綬", "period": "唐", "type": "诗", "title": "題戴徵君幽居", "paragraphs": ["高臥雲煙外，幽居靜者心。", "門庭新種竹，桃李舊成林。", "窗戶泉聲入，池塘柳色深。", "松花多醴酒，終日會知音。", "（日本藏唐抄本《新撰類林抄》卷四）（按：《李端詩集》卷中有《送戴徵士還山》，戴徵士、戴徵君當爲同一人，因知王綬與李端同時。", "《新撰類林抄》收詩以開元、大曆間作者爲主。", "）。"]}