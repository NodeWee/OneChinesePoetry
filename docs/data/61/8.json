{"author": "鄭轅", "period": "唐", "type": "诗", "title": "遊枋口（幷序） 石筍高", "paragraphs": ["竦榦青山下，卓立白雲際。", "濯似春筠莖，奇如夏峰勢。", "賞者空往來，亭亭幾千里。", "（見乾隆二十四年刊蕭應植纂《濟源縣志》卷十六）（〖1〗《縣志》跋云：「鄭轅以下三人，《舊志》列於明時，今改正。", "《全唐詩》旁搜博採，有鄭轅，餘無考。", "」〖2〗清孫星衍《寰宇訪碑錄》卷四著錄河南濟源唐代石刻有「監察御史鄭轅詩，正書，無年月。", "」）。"]}