{"author": "趙遷", "period": "唐", "type": "诗", "title": "故功德使涼國公李將軍挽歌詞二首 二", "paragraphs": ["大樹悲風起，將軍去不迴。", "撫棺心益痛，臨穴淚難裁。", "曉月繁霜草，幽泉掩夜臺。", "更聞歌伴哭，觸物盡成哀。", "（見《大正新修大藏經》第五十二冊釋圓照集《代宗朝贈司空大辨正廣智三藏和上〖即不空〗表制集》卷五）（按：二詩題下署「前左領軍衛兵曹參軍翰林待詔趙遷」。", "同書卷六有同人大曆十一年《賀平李靈曜表》。", "同人撰《不空行狀》見《大正新修大藏經》卷四十九冊。", "）。"]}