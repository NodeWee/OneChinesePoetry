{"author": "舒岳祥", "period": "宋", "type": "诗", "title": "十一日夜雲月點綴山氣如海羈雌暗嗥倏忽東西因誦王摩詰云夜登華子岡輞水淪漣與月上下寒山遠火明滅林外深巷寒犬吠聲如豹村墟夜舂復與疏鐘相間往往摩詰詩多描模此境界余更掇拾遺餘耳", "paragraphs": ["孤舂出苫蓋，遠火翳層磯。", "雲月光涎涎，露葉浄輝輝。", "此時正寂默，沙禽鳴且飛。"]}