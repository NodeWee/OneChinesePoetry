{"author": "舒岳祥", "period": "宋", "type": "诗", "title": "過字韻詩辱諸友聯和方營度枯鄙以酬厚意偶報北兵自甌閩回驅男女牛羊萬計入蛟湖深畯出獨山屯尚義由童公嶺以北三日夜不休聞之驚心遂成閣筆是月十四夜對月感涕遂即前韻以紀時事奉呈諸友", "paragraphs": ["麥倒桑折枝，山外花門過。", "牛亡主不歸，婦去蠶未卧。", "在者哭空村，吞聲誰敢大。", "盲暉隠空崖，驚塵飛暗堁。", "川逝痛陵遷，春深悲國破。", "可惜此良宵，月輪升紫磨。"]}