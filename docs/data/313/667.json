{"author": "舒岳祥", "period": "宋", "type": "诗", "title": "去春帥初嘗約爲榆林遊欲烹羊釀酒爲小孟嘗既而僕歸鳳棲後帥初亦往西浙遂不果今帥初已歸當踐前言但同游之客達善已下世矣因黄甘便作詩以敘其懷", "paragraphs": ["戴子遊西浙，藕花香滿船。", "因思今日日，又是去年年。", "楊果珍閩荔，榆林下剡川。", "烹羊曾有約，已失碧桃仙。"]}