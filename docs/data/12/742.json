{"author": "姜夔", "period": null, "type": "词", "title": "念奴娇", "paragraphs": ["楚山修竹，自娟娟、不受人间袢暑。", "我醉欲眠伊伴我，一枕凉生如许。", "象齿为材，花藤为面，终是无真趣。", "梅风吹溽，此君直恁清苦。", "须信下榻殷勤，け然成梦，梦与秋相遇。", "翠袖佳人来共看，漠漠风烟千亩。", "蕉叶窗纱，荷花池馆，别有留人处。", "此时归去，为君听尽秋雨。"]}