{"author": "姜夔", "period": null, "type": "词", "title": "永遇乐", "paragraphs": ["云隔迷楼，苔封很石，人向何处。", "数骑秋烟，一篙寒汐，千古空来去。", "使君心在，苍绿嶂，苦被北门留住。", "有尊中酒差可饮，大旗尽绣熊虎。", "前身诸葛，来游此地，数语便酬三顾。", "楼外冥冥，江皋隐隐，认得征西路。", "中原生聚，神京耆老，南望长淮金鼓。", "问当时、依依种柳，至今在否。"]}