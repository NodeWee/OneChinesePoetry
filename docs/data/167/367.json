{"author": "釋雲岫", "period": "宋", "type": "诗", "title": "靈隠虛舟和尚會中三夏每室中舉不是心不是佛不是物之語三年不易是時如隔羅縠看月不敢下語後移單浄慈常提此語忽蹉口自云恁麽說話墮三惡道惜不復見者老和尚今作一偈記諸", "paragraphs": ["不是心兮非物佛，室中垂語最分明。", "三年果有留心事，塔下黄金骨尚靈。"]}