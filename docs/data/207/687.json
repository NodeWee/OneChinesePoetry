{"author": "李綱", "period": "宋", "type": "诗", "title": "鄧成彦病以詩來問所以治病者作詩答之", "paragraphs": ["四大假合初不真，筋脈纒絡相依因。", "□□□□類芭蕉，須叟變滅如浮雲。", "風寒暑濕起衆疾，痛楚展轉勞吟呻。", "醫工對治巧用藥，分别佐使甘酸辛。", "須知病者誰受病，其中必有不病人。", "於斯薦取自調伏，沈痾消散如埃塵。", "本來面目只一體，安用更分精與神。", "欲識其中不病者，即是毗盧清淨身。"]}