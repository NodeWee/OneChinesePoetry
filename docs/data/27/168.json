{"author": "中宗皇帝", "period": "唐", "type": "诗", "title": "景龍四年正月五日移仗蓬萊宮御大明殿會吐蕃騎馬之戲因重爲柏梁體聯句", "paragraphs": ["大明御宇臨萬方，顧慙內政翊陶唐。", "鸞鳴鳳舞向平陽，秦樓魯館沐恩光。", "無心爲子輒求郎，雄才七步謝陳王。", "當熊讓輦媿前芳，再司銓筦恩可忘。", "文江學海思濟航，萬邦考績臣所詳。", "著作不休出中腸，權豪屏迹肅嚴霜。", "鑄鼎開岳造明堂，玉醴由來獻壽觴。"]}