{"author": "李廌", "period": "宋", "type": "诗", "title": "岑使君牧襄陽受代還朝某同趙德麟謝公定潘仲寶皆餞於八疊驛酒中以西王母所謂山川悠遠白雲自出相期不老尚能復來各人分四字爲韵以送之某分得相期不老  其四", "paragraphs": ["公如照乘珠，居朝作賢寶。", "公如三秀芝，後天錫難老。", "聿歸供奉班，漆簡探幽討。", "懸應念傖父，滄洲濯蘋藻。"]}