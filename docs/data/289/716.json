{"author": "李廌", "period": "宋", "type": "诗", "title": "故諫議大夫鮮于公欲作新堂以傳世譜名曰卓絕內相先生題其名曰蜀鮮于氏卓絕之堂某以此八字爲韵作八詩蓋鮮于公頃嘗俾某賦之而三子以求其詩故原其古而美其今以頌美之  其五", "paragraphs": ["隠居嗣徽猷，超世得古學。", "行藏合用舍，聞見守約卓。", "清風激頹波，精義興後覺。", "天子不得臣，鴻飛夐何邈。"]}