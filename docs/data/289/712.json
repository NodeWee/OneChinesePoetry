{"author": "李廌", "period": "宋", "type": "诗", "title": "故諫議大夫鮮于公欲作新堂以傳世譜名曰卓絕內相先生題其名曰蜀鮮于氏卓絕之堂某以此八字爲韵作八詩蓋鮮于公頃嘗俾某賦之而三子以求其詩故原其古而美其今以頌美之  其一", "paragraphs": ["商朝有仁人，爲奴恥榮祿。", "九疇傳帝秘，八教清濊俗。", "苗裔散諸華，慶澤鍾左蜀。", "崢嶸多望人，冠冕稱盛族。"]}