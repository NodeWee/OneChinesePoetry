{"author": "李廌", "period": "宋", "type": "诗", "title": "岑使君牧襄陽受代還朝某同趙德麟謝公定潘仲寶皆餞於八疊驛酒中以西王母所謂山川悠遠白雲自出相期不老尚能復來各人分四字爲韵以送之某分得相期不老  其二", "paragraphs": ["我生世寡與，所幸賢者知。", "徽中山川意，賞音有鍾期。", "荆楚非我里，從公甘棲遲。", "今茲復舍去，何以紓吾悲。"]}