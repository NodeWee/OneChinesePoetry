{"author": "李廌", "period": "宋", "type": "诗", "title": "故諫議大夫鮮于公欲作新堂以傳世譜名曰卓絕內相先生題其名曰蜀鮮于氏卓絕之堂某以此八字爲韵作八詩蓋鮮于公頃嘗俾某賦之而三子以求其詩故原其古而美其今以頌美之  其三", "paragraphs": ["天地西設險，劍外分野殊。", "君家萬里侯，支郡許專誅。", "威名讋華夷，玉帛走易于。", "韡韡常棣華，煌煌駟馬車。"]}