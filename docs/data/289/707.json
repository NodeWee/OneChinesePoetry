{"author": "李廌", "period": "宋", "type": "诗", "title": "岑使君牧襄陽受代還朝某同趙德麟謝公定潘仲寶皆餞於八疊驛酒中以西王母所謂山川悠遠白雲自出相期不老尚能復來各人分四字爲韵以送之某分得相期不老  其一", "paragraphs": ["使臣撫南夏，萬夫久以望。", "道粹韵宇勝，德滿聲譽香。", "炳然龍虎文，瑑此金玉相。", "笑談府中居，無爲民自康。"]}