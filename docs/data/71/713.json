{"author": "陳著", "period": "宋", "type": "诗", "title": "題僧維枬詩卷", "paragraphs": ["鳳□□□鳴，蚓竅出蟲聲。", "陰雨不見星，腐草流爝螢。", "卓□獨何爲，不與時同情。", "風流晉宋閒，眼中無四靈。", "言言意脈脈，字字聲鏗鏗。", "我老見已曩，讀之水投冰。", "珍重復珍重，好處騰虎谷。", "嗟哉南山下，諸老家爲塾。", "彼饕何人斯，欲食酸寒肉。", "衣冠坐塗炭，袵席生桎梏。", "星節來自西，一見無遺目。", "丰稜霜雪嚴，號令風雷速。", "恩波四溟湧，文燄九霄矗。", "征徭脫濫籍，詩書還致俗。", "蹙蹙愁者欣，嗷嗷流者復。", "耄矣八旬翁，凄其無半菽。", "亦欲學龐公，不著城市足。", "要識澄清轡，滿慰平生欲。", "扶曳語鄉人，其來拜僕僕。", "下爲一邑謝，上賀天下福。"]}