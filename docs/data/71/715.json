{"author": "陳著", "period": "宋", "type": "诗", "title": "壽天甯寺主僧可舉八十", "paragraphs": ["□□□□□，化身千百億。", "應世來住山，誰是直翁直。", "海眼□□脚，春心有鐵脊。", "閲歷十五期，作爲萬分一。", "洗盡舊氛□，□出新金碧。", "層霄撼鼓鐘，證明大功德。", "法嗣鎮別洲，澎湃好消息。", "歡喜不聞聲，贊嘆自生福。", "今日是何日，相慶開九秩。", "我亦有偈言，自知非本色。", "□憑南風便，吹入莊嚴域。"]}