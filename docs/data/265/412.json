{"author": "彭汝礪", "period": "宋", "type": "诗", "title": "知常三十一致其政遷通直郎遇郊恩以親之封封其祖父母以妻之封封其父母其外舅知府龍圖安中以詩美之提刑大夫信叔和之俾某屬和", "paragraphs": ["立節秉心誠與俱，至誠少日慕顔徒。", "榮名及祖親仍與，盛事超今古亦無。", "番國山川元潤澤，吳園魚鳥亦驩虞。", "冰翁星使詩酬唱，在昔嘗聞德不孤。"]}