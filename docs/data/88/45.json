{"author": "曾宏正", "period": "宋", "type": "诗", "title": "留題浯溪", "paragraphs": ["開元初政儘精明，歲晚色□□牝晨。", "胡雛養虎自遺患，馬嵬□襪生戰塵。", "幸哉有子繫民志，宗祏將傾猶未墜。", "當時監國若□避，大物必歸安與史。", "較輕量重法受惡，父子至情休責備。", "南內凄凉葉落時，尚勝公侯草間市。", "鏤刻摹寫皆瓌詞，□□以頌而以規。", "我來解嘲千載後，□起九京共評之。"]}