{"author": "宋祁", "period": "宋", "type": "诗", "title": "存目  其一", "paragraphs": ["詩題：莊獻太后哀挽應制二首首句（全詩）：其一：寶慈垂母訓，一紀御璿除。", "地有占沙舊，天仍補石餘。", "軒星淪夕緯，翟輅去宸居。", "異日金縢啟，方知復辟書。", "（自注：太后上仙後，皇帝於巾箱中得復辟詔草。", "）其二：旰仄身無憚，寒暄疾有加。", "災生纖女□，魂斷濯龍車。", "廞翣浮辰旭，邊簫咽暝霞。", "唯留長樂注，刊羨在皇家。"]}