{"author": "宋祁", "period": "宋", "type": "诗", "title": "存目  其二", "paragraphs": ["詩題：莊惠太后挽歌應制二首首句（全詩）：其一：媯幄柔明訓，堯闈保衛賢。", "別居長樂寢，讓給水衡錢。", "謹疾方加膳，收神亟去仙。", "宸襟增服紀，追報煥終天。", "其二：昔帝推嬪則，吾君頼母慈。", "陪陵漢家葬，異室閟宮祠。", "露暗星軒隠，天愁月御移。", "翟車參享路，無復廟中期。"]}