{"author": "趙蕃", "period": "宋", "type": "诗", "title": "過生米市艤舟求浴望山巔有屋巋然至石岸數步宛轉荒級榜曰釣磯入門古壇對江上則有獨柏餘屋悉具體問之云施肩吾嘗垂綸於此柏則唐胡天師所植他無碑記惟華邦直則留題一詩有石刻因用其韻題釣磯又復用小閣壁間韻留題胡柏併書柱間浴罷理棹而去  其二", "paragraphs": ["荒壇有柏翠參天，盡道栽從五代前。", "仙事茫茫真是否，試當風月聽跫然。"]}