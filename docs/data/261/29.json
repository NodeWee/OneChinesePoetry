{"author": "趙蕃", "period": "宋", "type": "诗", "title": "過生米市艤舟求浴望山巔有屋巋然至石岸數步宛轉荒級榜曰釣磯入門古壇對江上則有獨柏餘屋悉具體問之云施肩吾嘗垂綸於此柏則唐胡天師所植他無碑記惟華邦直則留題一詩有石刻因用其韻題釣磯又復用小閣壁間韻留題胡柏併書柱間浴罷理棹而去  其一", "paragraphs": ["枕水危磯峙不流，是誰曾此被羊裘。", "遺蹤幾覓無從問，落日清風過樹頭。"]}