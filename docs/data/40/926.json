{"author": "黄大臨", "period": "宋", "type": "诗", "title": "雙井敝廬之東得勝地一區長林巨麓危峰四環泉甘土肥可以結茅菴居是在寅山之頦命曰寅菴喜成四詩遠寄魯直可同魏都士人共和之  其二", "paragraphs": ["山前有路到華胥，下即乾坤極海隅。", "西接洞庭開曉楚，東傾彭蠡浸晴吳。", "四時更代觀形化，萬物推移見尾閭。", "此世人人少閑暇，每携樽酒自看書。"]}