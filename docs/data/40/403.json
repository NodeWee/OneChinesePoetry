{"author": "李之儀", "period": "宋", "type": "诗", "title": "蘇子瞻因膠西趙明叔賦薄薄酒杜孝錫晁堯民黄魯直從而有作孝錫復以屬予意則同也聊以廣之  其二", "paragraphs": ["莫厭薄酒薄，莫惡醜婦醜。", "君不見王尋百萬驅虎豹，千兵掃蕩同拉朽。", "又不見高堂笙歌午夜飲，明日哭聲喧正寢。", "莫厭薄酒薄，到頭一醉亦足樂。", "莫惡醜婦醜，携子弄孫同白首。", "高飛遠走固亦樂，莫救眼前忘時後。"]}