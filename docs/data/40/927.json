{"author": "黄大臨", "period": "宋", "type": "诗", "title": "雙井敝廬之東得勝地一區長林巨麓危峰四環泉甘土肥可以結茅菴居是在寅山之頦命曰寅菴喜成四詩遠寄魯直可同魏都士人共和之  其三", "paragraphs": ["手把齊民種蒔書，莎衫臺笠事耘鋤。", "夏栽醉竹餘千个，春糞辰瓜滿百區。", "早秫旋舂嘗麴藥，新粱炊熟自樵蘇。", "日西杖屨行山口，招得鄰丁作飲徒。"]}