{"author": "周敦頤", "period": "宋", "type": "诗", "title": "題清芬閣", "paragraphs": ["風雅久淪落，哇淫肆自陳。", "波瀾嗟已靡，汗漫□無津。", "紛葩混仙蕊，誰可識清真。", "先生李鄭輩，□態非擬倫。", "後生不識事，愈非句愈珍。", "至今桐廬水，相與流清新。", "蟬聯十一世，奕葉扶陽春。", "十年問御史，邂逅章江濱。", "自慚無所有，衰嘆徒欣欣。", "樽酒發狂笑，微言入典墳。", "稍稍窺緒餘，每每露經綸。", "因知相有術，源委本清淳。"]}