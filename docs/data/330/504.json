{"author": "朱熹", "period": "宋", "type": "诗", "title": "伏蒙制置閣學侍郎示及致政少傅相公送行長句并得竊窺酬和佳篇伏讀之餘不勝慰幸謹次高韻少見愚悃以餞車塵伏惟采矚  其二", "paragraphs": ["地兼梁益盛中權，自昔疇咨出萬全。", "定喜封章來活國，故煩伏軾去籌邊。", "軍民傳詔歡聲溢，婦女迎門巧笑妍。", "要答君恩與人望，可無清教逮初筵。"]}