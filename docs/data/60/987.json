{"author": "杜甫", "period": "唐", "type": "诗", "title": "寒食夜蘇二宅", "paragraphs": ["寒食明堪坐，春參夕已垂。", "好風經柳葉，清風照花枝。", "客淚聞歌掩，歸心畏酒知。", "佳辰邀賞遍，忽忽更何爲？（見宋蒲積中《古今歲時雜詠》卷十一）（按：《古今歲時雜詠》各類詩均分爲古詩、今詩二部分，古詩爲宋綬《歲時雜詠》原編，今詩始爲蒲積中所輯。", "宋綬爲宋敏求之父，卒於慶曆初。", "其時王洙本《杜工部集》雖已編成，尚未刊布。", "宋綬所據材料，有爲王洙未及見者。", "《古今歲時雜詠》在宋明二代流布未廣，故治杜詩者多未見之。", "此詩各本《杜集》皆失收，今亟錄出，以供治杜者研究。", "）。"]}