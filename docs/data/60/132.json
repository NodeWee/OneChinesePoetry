{"author": "太宗皇帝李世民", "period": "唐", "type": "诗", "title": "焚經臺", "paragraphs": ["門徑蕭蕭長綠苔，一回登此一徘徊。", "青牛謾說函關去，白馬親從印土來。", "確實是非憑烈焰，要分真僞築高臺。", "春風也解嫌狼籍，吹盡當年道教灰。", "（見《四部叢刊初編》影宋本釋法雲《翻譯名義集》卷七「續補譯師」條注。", "日本《續藏經》本宋釋子昇、如祐輯《禪門諸祖師偈頌》卷下之下稱此詩爲「唐太宗《題白馬寺》」。", "）（按：《全唐詩》卷七八六以此詩歸無名氏，云「其聲調不類，要是後人妄託。", "」然此詩徵引甚早。", "《翻譯名義集》亦非僞妄之書。", "同卷錄義淨三藏詩，亦初唐時人。", "恐館臣之意不在聲類，而在此詩有玷太宗之盛德耳。", "義淨詩亦誤錄。", "岑仲勉先生《讀全唐詩札記》已斥其妄。", "初唐七律傳世甚少。", "故重錄之。", "）。"]}