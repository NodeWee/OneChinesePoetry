{"author": "王梵志", "period": "唐", "type": "诗", "title": "詩（幷序） 二十一", "paragraphs": ["觀內有婦人（一作「女」），號名是女官。", "各各服梳畋（項謂通「略」），悉帶芙蓉冠。", "長裙並金色，橫披（一作「被」，張改作「帔」）黃儭單。", "朝朝步虛讚，道聲數千般。", "貧無巡門乞，得穀相共飡。", "常住無貯積，鐺釜當房安。", "眷屬王侵（張改作「役」）苦，衣食遠求難。", "出無夫婿見，病困絕人看。", "乞就（一作「與活」）生緣活，交即免飢寒。"]}