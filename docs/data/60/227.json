{"author": "道世", "period": "唐", "type": "诗", "title": "頌六十二首 十二", "paragraphs": ["建志誠心愚，高慕欣朋儔。", "相與立弘誓，捨俗慕閑丘。", "蕭散人物外，晃朗免綢繆。", "寂寂求戒（一作「誠」）真，亹亹勵心柔。", "警策修三業，激切澄四流。", "興心願弘誓，救溺運慈舟。", "嘉期歸妙覺，善會湼槃修。", "存心八正道，立志三祇休。", "（見同書卷七《獎導部》。", "注一作者，爲《法苑珠林》卷六一之異文。", "）。"]}