{"author": "李君武", "period": "唐", "type": "诗", "title": "詠泥", "paragraphs": ["椒塗香氣溢，芝封璽文生。", "色逐梨陽紫，名隨蜀道清。", "一丸封漢塞，數斗濁秦涇。", "不分（一作「曉」）高樓妾，特況別離情。", "（見《十萬卷樓叢書》本皎然《詩式》卷三。", "參《四友齋叢說》卷二十四。", "）（按：《詩式》收此詩置隋人間。", "今考《新唐書》卷七二《宰相世系表》二趙郡李氏東祖房有「君武，蔚州司馬」。", "其從伯孝端，爲隋獲嘉丞。", "其子思貞，文明元年自婺州刺史改越州刺史，見《會稽掇英總集》卷十八。", "因知君武以作唐初人爲是。", "逯欽立編《先秦漢魏晉南北朝詩》未收此詩。", "）。"]}