{"author": "王梵志", "period": "唐", "type": "诗", "title": "詩（幷序） 一○○", "paragraphs": ["鴻鵠盡（項校「晝」）飛颺，蝙蝠夜陵（項校「紛」）泊。", "幽顯雖不同，志性不相博（張改作「搏」，袁謂不誤）。", "他家求官官（張改作「宦」），我專慕客作。", "齋得貳斗米，鐺前交摎脚。", "脫帽安懷中，坐兒膝頭著。", "不羨榮華好，不羞貧賤惡。", "隨緣適世間，自得恣情樂。", "無事強人選，散官先即著。", "年年愁上番，獼猴帶[斧]（父）鑿。"]}