{"author": "顏曹", "period": "唐", "type": "诗", "title": "古意", "paragraphs": ["逶迤臨雲雨，蛾眉戲瓊（一作「瑤」）臺。", "對酒自嬌笑，君王肯下來。", "擊鼓雷闐闐，選妓紛呈才。", "錫宴池上子，精魄辭不迴。", "指日窮所樂，豈知殷運開。", "孤舟一遙放，曾構成塵埃。", "（見《文苑英華》卷二○五）（按：《文苑英華》卷三○六收顏胄《適意》一首，《全唐詩》卷七七六收入。", "疑胄、曹爲一人，惜其事跡無考，無以定奪。", "）。"]}