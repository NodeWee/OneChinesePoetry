{"author": "道世", "period": "唐", "type": "诗", "title": "頌六十二首 四十", "paragraphs": ["業風恒泛濫，苦海濤波聲。", "漂我常游浪，遠離湼槃城。", "忽遇（一作「何時」）慈舟至，運我出愛瀛。", "是（一作「寔」）知高慕友（一作「施」），懲過改凡（一作「頓捨貧窮」）情。", "罪垢蒙除結，神珠啓闇冥。", "釋（一作「貴」）門光麗景（一作「景麗」），俗務苦重縈（一作「賤業永休寧」）。", "冀除五昏蓋，方悟六塵輕。", "自非乘寶輅，何以息燄寧（一作「志求八解脫，誓捨六塵縈。", "儻遇慈父誨，開我心中經。", "」）（見同書卷六十《懲過篇》。", "注一作者，爲同書卷七一《貧女部》之異文。", "）。"]}