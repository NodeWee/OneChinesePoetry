{"author": "王梵志", "period": "唐", "type": "诗", "title": "迴波樂 二十五", "paragraphs": ["壯年凡幾日？死去入士菴。", "論情即今漢，各各悉癡㤌（項校作「憨」）。", "唯緣二升米，是處即生食。", "禮佛遙言之，彼角仍圖攤。", "貪錢險不避，逐法易成難。", "即今不如此，寧隨體上寒。", "乍可無餘仗（項謂應作「伏」，爲「服」之音誤），願得一身安。", "無爲日日悟，解脫朝朝喰（陳校作「餐」）。", "死去天堂（堂）上，遣你斫額看。"]}