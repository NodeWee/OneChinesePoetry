{"author": "智藏", "period": "唐", "type": "诗", "title": "五言秋日言志一首", "paragraphs": ["欲知得性所，來尋仁智情。", "氣爽山川麗，風高物候芳。", "燕巢辭夏色，鴈渚聽秋聲。", "因茲竹林友，榮辱莫相驚。", "（均見《日本古典文學大系》六九冊《懷風藻》）（按：《懷風藻》目錄稱「僧正吳學生智藏師」智藏在唐居住時間甚久，至暮年始返國。", "二詩作年不可考，疑即在唐日作。", "）。"]}