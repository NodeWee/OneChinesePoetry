{"author": "上官儀", "period": "唐", "type": "诗", "title": "五言奉和行經破薛舉戰地應詔", "paragraphs": ["策星暎霄極，飛鴻浹地區。", "鮪水騰周駕，涿鹿驚軒弧。", "榮河開秘篆，柳谷薦靈符。", "天遊御長策，侮食被來蘇。", "秋原懷八陣，武校燭三駈。", "投石堙舊壘，削樹委荒途。", "□野驚[宵]（霄）燐，頹墉噪晚烏。", "毒涇晦凉雨，塞井蔽荒蕪。", "冲情朗金鏡，睿藻邃玄珠。", "□恩奉御什，撫己濫齊竽。", "（同前）。"]}