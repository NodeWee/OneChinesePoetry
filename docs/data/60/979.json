{"author": "□釗", "period": "唐", "type": "诗", "title": "沙門崇惠登刀梯歌（幷序○題擬）", "paragraphs": ["百尺凌空倚劍梯，千峰迴（疑應作「迥」）拔（一作「枝」）接天霓。", "鏖鑪霜明鳥道（一作「邊」）齋，龍泉金鐶生虹蜺。", "刀爲樹，劍作山，應真飛錫遊其間。", "一步一登，揮手攀毛，七星燦爛光斑斑。", "干將劍刃兩離披（一作「柀」），碧光焰，上人履之不爲嶮；鏌鎁刀，銛鋒鋭鍔可吹毛，如今蹈之不足勞。", "白若雪，青如冰，龜甲魚鱗幾百層，四部覩之，戰戰兢兢，萬仞峰頭見一僧。", "賓鐵文，青蛇色，蒨𮑕崢嶸寒岌嶷。", "不傷不損難可測，方是大悲解脫力。", "自古武臣矜劍術，舞之杸（疑爲「投」字）之皆不失。", "視之膽攝（一作「欇」）身慄慄，誰道揮戈移白日？李廣舊傳百戰功，何如今日見神通？紫衣襜襜飛入空，出沒縱橫[蹈]白刃（一本多「中」字）兮，[蹈白刃兮]光翡翠，黯黯精光和能利。", "（見《大正新脩大藏經》第五十二冊釋圓照集《代宗朝贈司空大辨正廣智三藏和上〖即不空〗表制集》卷六。", "其後尚收《崇惠登刀梯頌》及崇惠《謝賜紫衣幷賀表》）。"]}