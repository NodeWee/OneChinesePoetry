{"author": "上官儀", "period": "唐", "type": "诗", "title": "五言遼東侍宴山夜臨秋同賦臨韻應詔", "paragraphs": ["奉駕凌稽阜，同御掩□岑。", "肆賞乖濡足，窮覽{忄口}（疑爲「惕」字）乾心。", "一德光神武，萬象鏡冲襟。", "御□遼山夕，凝麾溟海潯。", "帷殿（《初》作「殿帳」）清炎氣，輦道含秋陰。", "凄風移漢筑，流水入虞琴。", "雲飛送斷鴈，月上淨疎林。", "滴瀝露枝響，空濛煙壑深。", "撫躬謝仁智，泉石忝登臨。", "信美陪仙蹕，長歌[慰]（尉）陸沉。", "（見影日本藏唐卷子本《翰林學士集》，以《初學記》卷三引詩參校。", "）（按：《全唐詩》卷四十據《初學記》、《唐詩紀事》收入本詩，僅存「殿帳清炎氣」以下八句。", "卷子本詩題下署：「秘書郎弘文館直學士臣上官儀上。", "」）。"]}