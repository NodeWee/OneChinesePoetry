{"author": "上官儀", "period": "唐", "type": "诗", "title": "五言奉和咏棋應詔 二", "paragraphs": ["定位資裨將，制變佇中權。", "重關□宿竝，六出帶花圓。", "引寇疎疑絕，窺彊怯未前。", "金枰自韞粹，玉帳豈能傳。", "（同前）（按：此二詩題下署：「起居郎弘文館直學士臣□□□上。", "」姓名處適殘缺。", "《文學遺產》一九八三年第二期刊張步雲同志《唐代逸詩輯存》收作缺名詩。", "今考定應爲上官儀作。", "《舊唐書》卷八十《上官儀傳》云：「舉進士。", "太宗聞其名，召授弘文館直學士，累遷秘書郎。", "時太宗雅好屬文，每遣儀視草，又多令繼和，凡有宴集，儀嘗預焉。", "俄又預撰《晉書》成，轉起居郎，加級賜帛。", "」前詩署儀官爲「秘書郎弘文館直學士」，此作「起居郎弘文館直學士」，正與本傳相合。", "《晉書》撰成於貞觀二十年，太宗幸遼東則爲前一年事，時序亦合。", "二詩可確定爲儀作。", "）。"]}