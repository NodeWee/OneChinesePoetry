{"author": "孫思邈", "period": "唐", "type": "诗", "title": "養生銘（《悅心集》題作《攝生詠》）", "paragraphs": ["怒甚偏傷氣，思多太損神。", "神疲（《悅心集》作「虛」）心易役，氣弱病相侵。", "勿被（《悅心集》作「使」）悲懽（《悅心集》作「觀」）極，當令飯（《悅心集》作「飲」）食均。", "再三防夜醉，第一戒晨嗔。", "亥（《悅心集》作「夜」）寢鳴雲（《悅心集》作「雷」）鼓，（《悅心集》注：「謂叩齒。", "」）寅（《悅心集》作「晨」）興潄玉津。", "（《悅心集》注：「謂燕唾。", "」）妖邪（《悅心集》作「神」）難犯己，精氣自全身。", "若要無諸（《悅心集》作「百」）病，常當節五辛。", "安神直悅樂，惜氣保和純。", "壽夭休論（《悅心集》作「言」）命，修行本在人。", "若能（《悅心集》作「時時」）遵此理，平地可朝真。", "（舊題孫思邈撰《孫真人海上方》、清世宗編《悅心集》卷一。", "）。"]}