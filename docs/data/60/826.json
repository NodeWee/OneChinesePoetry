{"author": "王濬", "period": "唐", "type": "诗", "title": "送賀秘監歸會稽詩", "paragraphs": ["業盛王公秩，名高絳老年。", "遺榮謝珪組，得志學神仙。", "去國風爲馭，還鄉海作田。", "何當曳鳧舄，萬里更朝天。", "（同前）（按：《新唐書》卷七二中《宰相世系表》琅邪王氏房有「濬，南昌丞。", "」其祖弘讓，貞觀中爲中書舍人。", "若濬長壽，亦可活至開、天之世。", "然尚無確證定爲一人，姑附識於此，以俟考詳。", "）。"]}