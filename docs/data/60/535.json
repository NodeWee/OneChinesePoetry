{"author": "魏玄同", "period": "唐", "type": "诗", "title": "流所贈張錫", "paragraphs": ["黃葉因風下，甘從洛浦隈。", "白雲何所爲，還出帝鄉來。", "（見《十萬卷樓叢書》本皎然《詩式》卷三）（按：此詩作者原署作「韋玄同」。", "張錫，《舊唐書》卷八五有傳附其叔張文瓘傳後，則天時爲相，約卒於睿宗時。", "檢初唐史傳，無韋玄同其人。", "魏玄同曾配流嶺外，與張錫恰同時，「韋」、「魏」讀音又極相近，因知此詩應爲魏玄同作，作韋玄同爲音近而誤。", "《全唐詩》卷九九誤作章玄同詩，今移正。", "）。"]}