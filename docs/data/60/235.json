{"author": "道世", "period": "唐", "type": "诗", "title": "頌六十二首 二十", "paragraphs": ["高堂信逆旅，懷（一作「壞」）業理常牽。", "玉匣方委觀，金臺不復延。", "挽聲隨徑遠，蘿影帶松懸。", "詎能留十念，唯應逐四緣。", "幻工作同異，變弄巧（一作「作」）多聲（一作「身」）。", "愚俗諍人我，誰復非謂真。", "謬者疑久固，達者知幻賓。", "陞沉苦樂異，徒祭哭蒼天（一作「親疎既無定，何勞非蒼旻」。", "）（見同書卷十九《送終部》。", "注一作者，爲《法苑珠林》卷一百十六之異文。", "）。"]}