{"author": "道世", "period": "唐", "type": "诗", "title": "頌六十二首 一", "paragraphs": ["騄驥資鞭策，蘭蕙佇薰風。", "至理信難見，非人孰可通。", "輸心仰圓寂，瑩曬入玄中。", "總轡超三有，摶飛上四空。", "簪纓猶忽夢，財利若塵蒙。", "高揖謝時俗，蕭灑出煩籠。", "（見《大正新修大藏經》第五四冊道世《諸經要集》卷二《三寶部》）（按：《古今禪藻集》卷一收此首爲隋無名釋作，題作《順益頌》，實誤。", "）。"]}