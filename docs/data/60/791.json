{"author": "王翰", "period": "唐", "type": "诗", "title": "答客問", "paragraphs": ["龍躍湯泉雲漸迴，龍飛香殿氣還來。", "龍潛龍見雲皆應，天道常然何問哉！（見宋敏求《長安志》卷十五「臨潼」「陰盤城」條）（《長安志》云：「開元八年冬，乘輿自南入，行至半城，黑氣自城東北角起，倐忽滿城，從官皆相失。", "上策馬踰城赴官路下，至渭川，雲氣稍解。", "侍臣分散尋求乘輿所在，既謁見，悲喜迸涕，上亦悵然。", "自是還宮，數日不出。", "翰林學士通事舍人王翰作《答客問》上之，詞曰〖略〗。", "」）。"]}