{"author": "玄宗皇帝李隆基", "period": "唐", "type": "诗", "title": "詩送玄靜先生歸廣陵（幷序）", "paragraphs": ["默受王倪道，逾深尹喜師。", "欣同八景會，更叶九丹時。", "鸞鶴遙煙境，江山渺別思。", "當遷洞庭日，留念上京期。", "（以上三首幷見《正統道藏》本元劉大彬撰《茅山志》卷二）（按：據同書同卷附玄靜先生等表奏，前二詩中之一首爲天寶十載九月十四日由內侍袁思藝宣勑。", "又玄靜先生即李含光，爲茅山宗第十三代宗師，事跡詳《顏魯公文集》卷七《有唐茅山玄靖先生廣陵李君碑銘》。", "〖1〗《輿地紀勝》卷十七《建康府》「碑記」云：「《賜李煉師詩詔》，唐道士任良友書。", "玄宗所賜詩，凡三首，貞元十四年刻石。", "在茅山。", "」）。"]}