{"author": "劉希夷", "period": "唐", "type": "诗", "title": "江上覊情", "paragraphs": ["獨下三江路，飄如一葉浮。", "臥查冲險洑，欹樹壓平流。", "岸枝時冒挽，潬沙或礙舟。", "出沒見帆影，遠近聞棹謳。", "浦花春似雪，江氣曉如秋。", "白雲乖帝里，舟徼（下缺。", "以上二首均見伯二六七三卷）（按：以上二詩原收於劉希夷《北邙篇》之次，疑亦爲其所作，姑收希夷下，俟考。", "）。"]}