{"author": "許敬宗", "period": "唐", "type": "诗", "title": "五言七夕侍宴賦得歸衣飛機一首應詔", "paragraphs": ["一年銜別怨，七夕始言歸。", "破涕開新靨，微步登雲梯。", "天迴兔漸沒，河曠鵲停飛。", "那堪盡今夜，復往弄殘機。", "（同前）（按：《全唐詩》卷三五據《唐詩紀事》錄《七夕賦詠成篇》，爲七律，中有四句與本詩相近，今人或疑七律爲後人僞作，實無的據。", "七律見收於宋綬《歲時雜詠》〖見《古今歲時雜詠》卷二五〗。", "詩句重用，古人多有。", "今另作一首收入。", "）。"]}