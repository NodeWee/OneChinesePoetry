{"author": "王績", "period": "唐", "type": "诗", "title": "被舉應徵別鄉中故人", "paragraphs": ["皇明照區域，帝思屬風雲。", "燒山出隱士，治道送徵君。", "自惟[蓬]（逢）艾影，叨名蘭桂芬。", "使君留白璧，天子降玄纁。", "山鷄終失望，野鹿暫辭羣。", "川氣含丹日，鄉煙間白雲。", "停驂無以贈，握管遂成文。", "（按：祝尚書《〈全唐詩〉小補》云宋潘自牧《記纂淵海》卷六九引「自惟蓬艾影，叨名蘭桂芳」二句。", "）。"]}