{"author": "王梵志", "period": "唐", "type": "诗", "title": "詩（幷序） 四十八", "paragraphs": ["兄弟義[居]（君）活，一種有男女。", "兒小教讀書，女小教針補。", "兒大與（郭校「須」）娶妻，女大須嫁去。", "當房作私產，共語覓嗔處。", "好貪競盛喫，無心奉父母。", "外姓能蛆姡，啾唧由女婦。", "一日三場鬬，自分不由父。", "近逢窮業至，緣身一物無。", "披繩兼帶索，行時須杖扶。", "四海交遊絕，眷屬永還（張改作「遠」）疏。", "東西無濟着，到處即女君（張改「安居」，項、戴校作「汝居」）。", "（以上錄自張錫厚《王梵志詩校輯》卷二，原卷爲伯三二一一、斯五四四一、斯五六四一。", "以《敦煌掇瑣》三一參校。", "）（按：《全唐詩續補遺》卷二據《敦煌掇瑣》錄伯三二一一卷收其中二十六首爲缺名《五言白話詩》。", "張錫厚考證此卷爲王梵志作，可以定論。", "今將童氏未收之作皆錄出。", "）。"]}