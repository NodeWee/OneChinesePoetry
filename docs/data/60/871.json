{"author": "崔顥", "period": "唐", "type": "诗", "title": "和黃三安仁山莊五首 五", "paragraphs": ["幽客嵒（疑）中坐，農人野外居。", "報來禾近種，城去麥堪鋤。", "夏色歸舟壑，春光逐碧虛。", "君開山海記，共我摘園蔬。", "（日本藏唐抄本《新撰類林抄》卷四）（按：《國秀集》卷中、《文苑英華》卷三一八、《全唐詩》卷二五八收第二首爲蔣洌詩，《全唐詩》卷二○○又誤作岑參詩，均題作《南溪別業》，文字稍異。", "今仍重收，俟考詳。", "）。"]}