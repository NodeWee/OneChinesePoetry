{"author": "李元禮", "period": "唐", "type": "诗", "title": "誡殺生文", "paragraphs": ["麟甲羽毛諸□類，秉性與我元無二。", "只爲前生作用愚，致使今生頭角異。", "或水中游，或林裏戲，爭忍傷殘供品味。", "磨刀着火欲烹時，口不能言眼還視。", "我聞天地之大德曰生，莫把羣生當容易。", "殘雙賊命傷太和，□子勸妻誇便利。", "只知合眼恣無明，不悟幽冥毫髮記。", "命將終，冤對至，面覩陰官爭許諱。", "人□爲獸獸爲人，物裏輪迴深可畏。", "不殺名爲大放生，免落阿毗無間地。", "（《八瓊室金石補正》卷一一一。", "爲北宋政間和登封石刻。", "）。"]}