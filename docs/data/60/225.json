{"author": "道世", "period": "唐", "type": "诗", "title": "頌六十二首 十", "paragraphs": ["韞石諒非真，飾瓶信爲假。", "寵（一作「竊」）服高（一作「臯」）門上，濫吹緇軒下。", "風（一作「鳳」）祀結驚心，騶文終好野。", "真相豈或（一作「式」）昭，浮榮未能捨。", "跡殊冠冕客，事襲驅馳者。", "已矣歇鄭聲，天然亂周雅。", "富貴空爭名，寵辱虛相駡。", "須臾風火燭，幻泡何足把。", "（見同書同卷《富貴部》。", "注一作者，爲《法苑珠林》卷七十之異文。", "）。"]}