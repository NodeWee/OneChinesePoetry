{"author": "李康成", "period": "唐", "type": "诗", "title": "河陽店家女（僅存六句）", "paragraphs": ["因緣苟合會（《適園叢書》本及《文獻通考·經籍考》皆作「會合」），萬里猶同鄉。", "運命倘不諧，隔壁無津梁。", "傳語王家子，何爲不自量？（見宋劉克莊《後邨先生大全集》卷一七七《詩話續集》引康成輯《玉臺後集》）（〖1〗劉克莊云：《玉臺後集》「中間自載其詩八首，……如《河陽店家女》長篇一首，押五十二韻，若欲與《木蘭》及『孔雀東南飛』之作方駕者。", "末云：『因緣……津梁。", "』亦佳。", "但木蘭始代父征伐，終潔身來歸；仲卿妻死不事二夫，二篇庶幾發乎情性，止乎禮義。", "店家女則異是。", "王嫗兒雖蓬頭歷齒，母許婿之矣，女慕鄭家郎裘馬之盛，背母而奔之，康成卒章都無譏貶，反云：『傳語王家子，何爲不自量？』豈詩人之義哉！」按：《文獻通考·經籍考》摘錄後村語，僅至「亦佳」止，《全唐詩》卷二百三據以收入，缺末二句，本事亦未詳。", "今具錄之，以供治盛唐詩者參詳。", "）。"]}