{"author": "王梵志", "period": "唐", "type": "诗", "title": "迴波樂 八十五", "paragraphs": ["父母憐（一作「烚」）男女，保愛（一作「受」）掌中珠。", "亦（張改作「一」）死手遮面，將衣即覆頭。", "死朴哭真鬼，連夜不知休。", "天明奈何（張改作「河」）送，埋着棘嵩丘（一作「高坵」）。", "耶孃腸（一作「腹」）寸斷，曾祖共悲愁。", "獨守丘荒界（一作「野」），不知春夏秋（冬）。", "但知墳下睡，萬事不能憂。", "寒食[墓]（慕）邊哭，却被鬼耶（一作「邪」）由。"]}