{"author": "王琚", "period": "唐", "type": "诗", "title": "奉答燕公 二", "paragraphs": ["語別意淒淒，零陵湘水西。", "佳人金谷返，愛（一作「遊」）子洞庭迷。", "舊館逢花發，他山值鳥啼。", "江天千里望，誰見綠蘋齊？（均見《結一廬叢書》本《張說之文集》卷七）（按：結一廬本此二詩下署「王琚」。", "《四部叢刊》影印龍池草堂刊本《張說之集》收張說《贈趙公》後，無署名。", "《全唐詩》卷九八均收趙冬曦名下，實誤。", "趙公爲王琚之封爵，岑仲勉先生《唐集質疑·趙公》已有考證，可參看。", "友人陳祖言撰《張說年譜》云：「前一首第三句『友寮同省閣』，琚先天元年八月擢拜中書侍郎，說二年七月爲中書令，即爲『同省閣』。", "……而冬曦無此經歷。", "兩首詩俱言及零陵守，冬曦亦無此經歷。", "又前首五、六句『我逐江潭雁，君隨海上鷗』，冬曦爲從六品下之侍御史，階卑辭謙，在其地唱酬詩中均無此等平起平坐之語。", "且說離岳赴荆，冬曦送之，說則未嘗送冬曦也，故知必非冬曦詩。", "」）。"]}