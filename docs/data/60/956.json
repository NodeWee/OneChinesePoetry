{"author": "李白", "period": "唐", "type": "诗", "title": "宿無相寺", "paragraphs": ["頭陀懸萬仞，遠眺望華峰。", "聊借金沙水，洗開九芙蓉。", "煙嵐隨遍覽，踏屐走雙龍。", "明日登高去，山僧孰與從？禪床今暫歇，枕月臥青松。", "更盡聞呼鳥，恍來報曉鐘。", "（詳後，以上四首，皆轉錄自常秀峰等著《李白在安徽》。", "）（〖1〗《李白在安徽》云：此詩刻於清道光十年《重建無相寺碑記》。", "無相寺在九華山頭陀嶺下，旁有一泉，名金沙，李白在九華時曾遊此。", "無相寺建於唐初，治平元年賜額，道光間重修。", "此詩保存有兩種可能：一，無相寺舊時碑文刻有此詩；二，爲康熙時禮部尚書吳襄收藏，吳姓修寺捐資最多。", "）。"]}