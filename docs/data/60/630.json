{"author": "劉處約", "period": "唐", "type": "诗", "title": "下山逢故人", "paragraphs": ["妾身本薄命，輕棄城南隅。", "庭前厭芍藥，山上採蘼蕪。", "春風罥落濕羅襦。", "羞將顦顇日，提籠逢故夫。", "（見《永樂大典》卷三○○五引唐李康成《玉臺後詠》）（按：《吟窗雜錄》卷三七收劉處約《亡奴詩》二句：「丹籍生年淺，黃泉舊路深。", "」《初學記》卷十九收劉夷道《傷死奴》）（詩前二句僅二字不同，《全唐詩》卷七六九已收入。", "頗疑夷道與處約爲一人。", "然《郎官石柱題名考》卷四「吏部員外郎」據石刻分錄二人事跡，亦難以遽斷。", "處約孫長卿以天寶後期第進士，據以推之，處約當爲高宗、武后時人，今姑列初唐之末。", "）。"]}