{"author": "許敬宗", "period": "唐", "type": "诗", "title": "五言奉和詠棋應詔 二", "paragraphs": ["拂局初料敵，陰謀比用師。", "觀形已決勝，怯下復徐思。", "摶戰類相劫，圖全且自持。", "宸襟協堯智，遊藝發初絲。", "（同前）（按：本詩原署：「銀青光祿大夫行太子右庶子高陽縣開國男弘文館學士臣許敬宗上。", "」以上許敬宗詩十七首，張步雲《唐代逸詩輯存》已收入。", "）。"]}