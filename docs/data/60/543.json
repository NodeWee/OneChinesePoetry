{"author": "仁儉", "period": "唐", "type": "诗", "title": "樂道歌（一作《了元歌》）", "paragraphs": ["[修]（問）（從《燈錄》改）道道無可修，問法法無可問。", "違人不了性（一作「色」）空，智者本無違順（一作「悟者無逆順」）。", "八萬四千法門，至理不離方寸。", "不要（一作「用」）廣學多聞，不要辯才聰隽。", "識取自家城郭，莫謾遊他州（一作「尋他鄉」）郡。", "（《燈錄》二句在「不用」二句前）煩惱即是菩提，淨花（一作「華」）生於泥糞。", "若有人求問答（一作「人來問我若爲」），誰（一作「不」）能共他講（一作「伊談」）論。", "不知月之大小，亦不知（一無「亦」字，「知」作「管」）歲之餘閏。", "（《燈錄》二句在「煩惱」二句前）辰時以（一作「寅期用」）粥充饑，仲（一作「齋」）時更飡（一作「飱」）一頓。", "今日任運騰騰，明日騰騰任運。", "心中了了總知，只沒（一作「且作」）佯癡縛鈍。", "（見影印日本花園大學藏南唐靜、筠二僧撰《祖堂集》卷三。", "注「一作」者，爲《四部叢刊三編》影宋本宋釋道原撰《景德傳燈錄》卷三十之異文。", "）。"]}