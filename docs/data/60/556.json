{"author": "韋元旦", "period": "唐", "type": "诗", "title": "五言奉和姚元崇相公過樓巖寺詩（題擬）", "paragraphs": ["巖突金銀臺，登攀信美哉！白林叢萬壑，珠綴結三台。", "應物盡標勝，冥心無去來。", "{汞夆/金}明巾鐵柱，長欲助鹽梅。", "（錄自清胡聘之《山右石刻叢編》卷五）（按：此詩刻於姚崇五言《過樓巖寺》後，題僅作「五言奉和」，下署：「前朝議郎行左臺監察御史攝宮尹司直韋元旦。", "」）。"]}