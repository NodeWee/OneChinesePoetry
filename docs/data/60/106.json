{"author": "王績", "period": "唐", "type": "诗", "title": "秋園夜坐", "paragraphs": ["秋來木葉黃，半夜坐林塘。", "淺溜含新凍，輕雲護早霜。", "落螢飛未起，驚鳥亂無行。", "寂寞知何事？東籬菊稍芳。", "（以上二十八首均見北京圖館藏清陳氏晚晴軒鈔本五卷本《王無功文集》卷三。", "此本承鄭永曉同志抄示。", "另參校之李抄本，即東武李氏研錄山房鈔本，轉引自韓理洲同志校點本《王無功文集》）（五卷本會校）。", "）（按：《王無功文集》五卷本所錄王績詩題，有幾首與《全唐詩》所錄者有較大不同，錄如次：《夜還東溪中口號》，《全唐詩》作《夜還東溪》；《題黃頰山壁》，《全唐詩》作《黃頰山》；《山中別李處士播》，《全唐詩》缺「播」字；《秋夜喜遇姚處士義》，《全唐詩》作《秋夜喜遇王處士》；《過山觀尋蘇道士不見題壁四首》，《全唐詩》作《遊仙四首》；《盧新平宅賦古題得策杖尋隱士》，《全唐詩》僅作《策杖尋隱士》；《裴僕射宅詠妓》，《全唐詩》作《詠妓》。", "）。"]}