{"author": "太宗皇帝李世民", "period": "唐", "type": "诗", "title": "魏徵葬日登凌煙閣賦七言詩（題擬）", "paragraphs": ["勁篠逢霜摧美質，台星失位夭良臣。", "唯當掩泣雲臺上，空對餘形無復人。", "（唐王方慶纂《魏鄭公諫錄》卷五）（〖1〗《魏鄭公諫錄》云：「公葬日，勑京官文武九品以上及計吏幷送至開遠門外。", "太宗幸苑西樓望哭盡哀，令晉王宣勑祭之。", "太宗因望遠作詩曰〖詩略〗。", "御撰碑文及挽歌詞，仍親爲書。", "太宗思之不已，遂登凌煙閣觀其畫，又賦七言詩送靈座焉。", "其辭曰〖詩略〗。", "」今按：所引二詩，前一首已收《全唐詩》卷一，所據當爲《初學記》卷十四。", "後一首失收。", "）。"]}