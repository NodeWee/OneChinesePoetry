{"author": "王梵志", "period": "唐", "type": "诗", "title": "迴波樂 九十二", "paragraphs": ["有錢不造福，甚是老愚癡。", "自身不喫着，保（張改作「報」）投受（戴校「持授」）妻兒。", "打脊眼不痛，十指不同皮。", "飽喫身自（一作「自身」）穩，餓肚身自饑。", "積十年調寧（項改「貯積千年調」），知身得幾時（張改二句作「莫積千年調，寧知得幾時。", "」）。", "一朝身磨滅，萬事不能{宀/兌}（項校「窺」，張改作「究」）。", "妻嫁後人婦，子變他家兒。", "奴婢換曹主，馬即別人騎。", "聞強急修福，莫於（項校「逾」）百年期。"]}