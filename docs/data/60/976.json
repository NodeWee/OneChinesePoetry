{"author": "高適", "period": "唐", "type": "诗", "title": "奉贈賀郎詩一首", "paragraphs": ["報[賀]（駕）郎，莫潛藏。", "障門終不免，何用漫思量。", "清酒濃如雞，臛㹠與白羊。", "不論空蒜酢，兼要好椒薑。", "姑娣能無語，多言有侍娘。", "不知何日辦，急共婦平章。", "如其意不決，請問阿耶孃。", "（見伯二九七六卷）（按：原卷連錄四首詩，不署作者。", "前三首爲《自薊北歸》、《宴別郭尚書》、《題李別駕壁》〖原卷缺題〗皆高適作，疑此詩亦爲其所作。", "）。"]}