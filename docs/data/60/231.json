{"author": "道世", "period": "唐", "type": "诗", "title": "頌六十二首 十六", "paragraphs": ["五慾昏神識，五蓋蔽福力。", "六根成苦集，六賊亂心色。", "慾泿逐情飄，愛網隨心織。", "三毒障人空，四流漂不息。", "至金雖改秋，斬籌方未極。", "觀鴿既無窮，猿攀此焉（一作「烏」）伏。", "自非絕慾蓋，何能遠昇陟。", "齊獁（一作「⿰車犬」）屆寶城，共覩能仁德。", "（見同書卷十二《慾蓋部》。", "注一作者，爲《法苑珠林》卷八九之異文。", "）。"]}