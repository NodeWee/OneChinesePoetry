{"author": "王梵志", "period": "唐", "type": "诗", "title": "迴波樂 十三", "paragraphs": ["法性本來常存，茫茫無有邊畔。", "安身取捨之中，被他二境迴換。", "歛念定（任錄作「之」）想坐禪，攝意安心覺觀。", "木人機關（任錄作「挾開」）修道，何時可到彼岸？忽悟諸法體空，欲似熱病得汗。", "無智人前莫說，打破君頭萬段。", "（按：項楚謂本首及前「回波爾時六賊」一首均系據寶誌《大乘讚》改寫而成。", "寶誌之作見本書卷五十九。", "）。"]}