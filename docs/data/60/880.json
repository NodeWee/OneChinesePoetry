{"author": "范液", "period": "唐", "type": "诗", "title": "自詠", "paragraphs": ["長吟太息問皇天，神通由來也已偏。", "一名國士皆貧病，但是裨兵總有錢。", "（見唐封演《封氏聞見記》卷十）（《封氏聞見記》云：「范液有口才，薄命，所向不偶。", "曾爲詩曰：『舉意三江竭，興心四海枯。", "南遊李邕死，北望守珪殂。", "』液欲投謁二公，皆會其淪歿，故云。", "然宗叔范純家富于財，液每有所求，純常給與之非一。", "純曾謂液曰：『君有才而困于貧，今可試自詠。", "』液命紙筆立操而竟。", "其詩曰〖詩略〗。", "純大笑曰：『教君自詠，何駡我乎？』不以爲過。", "」按：前一詩《全唐詩》已收入，「守珪」誤作「宋珪」，守珪指張守珪，與李邕皆天寶間卒，因知液爲天寶間人。", "）。"]}