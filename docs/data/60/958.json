{"author": "李白", "period": "唐", "type": "诗", "title": "上清寶鼎詩二首（附存） 一", "paragraphs": ["朝披夢澤雲（甲、乙、戊本作「雲夢澤」），笠釣青茫茫。", "尋絲（甲作「流」、乙作「綠」）得雙鯉，中有三（乙作「二」）元章。", "篆字若丹蛇，逸（乙作「遶」）勢如飛翔。", "歸來問天老（甲、戊作「姥」）奧（甲、戊作「妙」）義不可量。", "金刀（甲作「刃」）割青素（甲作「紫」），靈文爛煌煌。", "嚥（甲、戊作「燕」）服十二環（戊作「鐶」），奄（甲、戊作「想」）見仙人房。", "暮跨（丙作「騎」）紫鱗（丙作「麟」）去，海氣侵肌凉。", "龍子善（戊作「喜」）變化，化作梅花妝。", "贈（甲、戊作「遺」）我纍纍（乙作「疊疊」）珠，靡靡（甲作「非」）明月光。", "勸我穿絳（乙作「絡」）縷（甲、戊作「樓」），繫作裙（戊、丁作「裾」）間襠（甲作「當」，戊作「璫」）。", "挹（甲、戊作「揖」）子（甲作「予」，丁戊作「余」）以攜（甲作「疾」，乙作「詞」，丁、戊作「辭」）去，談笑聞遺（甲、乙、戊作「餘」）香。", "（按：《全唐詩》卷一八五據《王直方詩話》錄「房」、「涼」、「光」三韻，《全唐詩續補遺》卷四錄「茫」、「涼」二韻。", "）。"]}