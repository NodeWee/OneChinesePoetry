{"author": "玄逵", "period": "唐", "type": "诗", "title": "言離廣府還望桂林去留愴然自述贈懷云爾", "paragraphs": ["標心之梵宇，運想入仙洲。", "嬰痼乖同好，沉情阻若抽。", "葉落乍難聚，情離不可收。", "何日乘杯至，詳觀演法流。", "（錄自《大正新修大藏經》第五十一冊唐釋義淨撰《大唐西域求法高僧傳》卷下）（按：《全唐詩》卷八○八收此詩於義淨名下，實誤。", "詳詩意及義淨所敍前後文意，此詩應爲玄逵作，義淨不過鈔錄入）（傳而已。", "義淨另有傷玄逵二詩，亦見同書，《全唐詩》已收入。", "《古今禪藻集》卷一收三詩皆歸玄逵，亦誤。", "又日本《天理圖書館善本叢書》影印古寫本《大唐西域求法高僧傳》，「玄逵」皆寫作「玄達」。", "未詳孰是，謹錄出備考。", "）。"]}