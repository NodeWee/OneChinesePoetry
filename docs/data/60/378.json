{"author": "王梵志", "period": "唐", "type": "诗", "title": "詩（幷序） 九十九", "paragraphs": ["家同（張改作「僮」）須飽暖，裝束唯粗疏。", "俗人作憐愛，處置失形模。", "衣袴白如鶴（一作「衣苦自如鸖」），頭巾黑如烏。", "裌袍實誇（戴校「姱」）錦，衫改（項校「段」）高機蘆（張改作「纑」）。", "未羨霍去病，誰論馮子都。", "此是丈夫妾，何關曹主奴。", "他道恆（項校「肥」）飽食，我瘦我（項校「餓」）欲死。", "唯須學一種，勿復青當（張改作「當青」）史。", "行年五十餘，始學無（張改作「悟」）道理。", "回頭義（戴校「議」，張改作「憶」）經營，窮因只由你。"]}