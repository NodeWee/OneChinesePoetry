{"author": "岑參", "period": "唐", "type": "诗", "title": "江行遇梅花之作", "paragraphs": ["江畔梅花白如雪，使我思鄉膓欲斷。", "摘得一枝在手中，無人遠向金閨說。", "願得青鳥啣此花，西飛直送到我家。", "胡姬正在臨窗下，獨織留黃淺碧紗。", "此鳥啣花胡姬前，胡姬見花知我憐。", "千說萬說由不得，一夜抱花空館眠。", "（見伯二五五五卷，轉錄自《文獻》十三輯廖立《敦煌殘卷岑詩辨》）（〖1〗李嘉言《岑詩繫年》云：「案岑參江陵人，而足跡不及江陵以東。", "此曰：『西飛直送到吾家』，其非岑作明矣。", "」〖2〗廖立云：「今覈對膠片，此詩題下署名爲岑參〖原字作𠫭〗，不知何故《繫年》未提此點。", "」「詩中所言胡姬，恐怕也是寄託之辭，勿須考證岑參家中是否真有一個胡姬。", "這是寫詩，不是寫史，香草美人，均非實指。", "《江行》爲岑參之作，似勿須多辨。", "」）。"]}