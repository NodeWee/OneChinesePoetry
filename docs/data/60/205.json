{"author": "王勃", "period": "唐", "type": "诗", "title": "採蓮賦附歌", "paragraphs": ["榮華息，功名惻（以上二句，《英華》作「芳草懼脩名」，周必大等校《英華》引集本作「芳華懼功名」），奇秀兮異植，紅光兮碧色。", "稟天地之淑麗，承雨露之霑飾（周引集本作「華飾」），蓮有藕兮藕有枝，才有用兮用有時，何當婀娜花（《英華》作「華」）實移，爲君含香藻鳳池。", "（見《四部叢刊》本《王子安集》卷二，校以《文苑英華》卷一四八）。"]}