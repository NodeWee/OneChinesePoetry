{"author": "道世", "period": "唐", "type": "诗", "title": "頌六十二首 十八", "paragraphs": ["惰學迷三教，問者不知一。", "合萼不結核，敷華何得實。", "徒生高慢心，凌他非好畢。", "墜落幽闇道，開閉牢深密。", "一入百千年，萬億苦逼切。", "對苦悔無知，方由墮慢媟。", "至人善取譬，立志須明律。", "英雄慢法時，焉知悔今日。", "（見同書卷十六《墮慢部》。", "又見百卷本《法苑珠林》卷五四。", "）。"]}