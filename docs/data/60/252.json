{"author": "道世", "period": "唐", "type": "诗", "title": "頌六十二首 三十七", "paragraphs": ["金軀遺散骨，寶塔徧天龍。", "創開於十塔，終成八萬興。", "珠蓋靈光變，剎柱吐芙蓉。", "屢開朝霧露，數示曉靈徵。", "紅霓相映發，風搖響和鐘。", "仙鸞往往見，神僧數數從。", "獨超群聖上，合識普生恭。", "砧碓擊不碎，方知聖叵窮。", "（見同書卷五三《感福部》）（按：《明州阿育王山志》卷十錄此首，題作《頌佛舍利》。", "）。"]}