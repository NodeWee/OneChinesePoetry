{"author": "王梵志", "period": "唐", "type": "诗", "title": "詩（幷序） 二", "paragraphs": ["吾富有錢時，婦兒看我好。", "吾若脫衣裳，與吾疊袍襖。", "吾出經（一作「絰」）求去，送吾即上道。", "將錢入舍來，見吾滿面笑。", "遶吾白鴿旋，恰似鸚鵡鳥。", "邂逅暫時貧，看吾即貌哨（戴密微校作「藐峭」）。", "人有七貧時，七富還相報。", "徒（《大正藏》作「從」，項、袁謂通「圖」，不誤。", "）財不顧人，且看來時道。"]}