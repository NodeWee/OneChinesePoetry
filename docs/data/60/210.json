{"author": "孫思邈", "period": "唐", "type": "诗", "title": "枕上記", "paragraphs": ["侵晨一碗粥，夜食（《海上方》作「飯」）莫教足。", "撞動景陽鐘，扣齒三十六。", "大寒與大熱，且莫貪色慾。", "醉飽莫行房，五臟皆翻覆。", "火艾（《海上方》作「艾火」）漫燒身，爭如獨自宿。", "坐臥莫當風，頻於暖處浴。", "食飽行百步，常以手摩腹。", "莫食無鱗魚，諸般禽獸肉。", "自死禽與獸（《海上方》作「獸與禽」），食之多命促。", "土木爲形象，求之有恩福。", "父精母生肉（《海上方》作「母血生」），那忍分南北。", "惜命惜身人，六白光如玉。", "（日本汲古書院出版《和刻本類書集成》本南宋陳元靚《新編群書類要事林廣記己集》卷二、原題唐孫思邈撰《孫真人海上方》末附）（按：此詩原題《孫真人枕上記》。", "以上二首皆附見於《孫真人海上方》，疑爲僞託。", "因《枕上記》南宋時已被引錄，故仍錄存。", "另《孫真人海上方》收七言絕句一百二十一首，爲託名孫思邈作，僞託時代僅知在明中葉以前。", "以下錄附首二首，以見一斑。", "）。"]}