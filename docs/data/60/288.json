{"author": "王梵志", "period": "唐", "type": "诗", "title": "詩（幷序） 九", "paragraphs": ["沉淪三惡道，負持（一作「時」，松尾良樹謂應作「特」）愚癡鬼。", "荒忙身卒死，即遍（張改「追」，項校作「屬」）伺（張改作「司」）命使。", "反縛棒打走，先渡奈何水。", "倒拽至廳前，枷棒這（張改「遍」，郭云不誤。", "）身起。", "死經一七日，刑名受罪鬼。", "牛頭鐵叉杈，獄（從項說補）卒（此字據《大正藏》補）把刀搨。", "碓[擣]（檮）磑磨身，覆生還覆（項校作「復」）死。"]}