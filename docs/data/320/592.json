{"author": "趙蕃", "period": "宋", "type": "诗", "title": "過商叟林居蒙示半村詩集及曾吉父宏父王元渤詩卷因用前者奉簡之韵作二詩上呈商叟許抄半村詩集見遺故及之  其一", "paragraphs": ["只道詩家無續燈，半村今喜見孫曾。", "非關竽瑟異王好，自是文章多命憎。", "題贈向人無苦秘，流傳後世豈無能。", "溪頭賸欲連朝住，舟子催行底見仍。"]}