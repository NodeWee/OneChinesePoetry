{"author": "趙蕃", "period": "宋", "type": "诗", "title": "晏齋余自名也故常以榜自隨乃以名廳事之東偏廳之後舊有一室面對竹余山居富此物亦以竹隠名對此竹而有思于山中故以思隠名之思隠之東又闢屋丈許連以爲齋乞名於張君伯永爲名曰容齋併作三絕志其事焉  其一", "paragraphs": ["以晏名齋懼不安，居閒從仕莫殊看。", "葱羹麥飯自可飽，惟去不須如井丹。"]}