{"author": "吴潜", "period": null, "type": "词", "title": "永遇乐", "paragraphs": ["天上人间，这般光景，管无风雨。", "绣户珠帘，锦坊花巷，戏队将嫫母。", "月扇团圆，星球灿烂，路偏市三街五。", "升平事，牙旗铁马，且还旧家藩府。", "三垂见说，凯歌频奏，渐次不烦颦鼓。", "双凤云间，六鳌尘外，想间都人欢舞。", "火城春近，金莲地市，消夜果边曾语。", "如今但，梅花纸帐，睡魔欠补。"]}