{"author": "吴潜", "period": null, "type": "词", "title": "沁园春", "paragraphs": ["笑指颓龄，循环雌甲，卦数已圆。", "叹蜀公高洁，休官去岁，温公耆旧，入社今年。", "底事崎岖，苍颜白发，犹拥貔貅护海。", "君恩重，算何能报国，未许归田。", "遥怜。", "宛居山前。", "正水涨溪肥系钓船。", "纵葵榴花闹，菖蒲酒美，都成客里，争似家边。", "寄语儿曹，若为翁寿，只把鸥盟更要坚。", "翁还祝，愿枪日静，云连。"]}