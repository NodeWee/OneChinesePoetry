{"author": "吴文英", "period": null, "type": "词", "title": "水龙吟", "paragraphs": ["澹云笼月微黄，柳丝浅色东风紧。", "夜寒旧事，春期新恨，眉山碧远。", "尘陌飘香，绣帘垂户，趁时妆面。", "钿车催去急，珠囊袖冷，愁如海、情一线。", "犹记初来吴苑。", "未清霜、飞惊双鬓。", "嬉游是处，风光无际，舞葱歌。", "陈迹征衫，老容华镜，欢都尽。", "向残灯梦短，梅花晓角，为谁吟怨。"]}