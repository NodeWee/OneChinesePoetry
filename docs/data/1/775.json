{"author": "方岳", "period": null, "type": "词", "title": "酹江月・念奴娇", "paragraphs": ["楚天秋早，过中元拈指，飞四荚。", "怪得千门佳气满，恰值生申时节。", "蓬矢当年，椒盘今夕，瑞木金炉艺。", "主人情重，酒红潮上双颊。", "且看戏彩□□，鼎分丹桂，兰玉同班列。", "更喜萱庭南极老，亲授长生秘诀。", "养浩颐然，後昌青紫，天报公阴德。", "年年盛会，祝延椿算千百。"]}