{"author": "陸游", "period": "宋", "type": "诗", "title": "予出蜀日嘗遣僧則華乞籤于射洪陸使君祠使君以老杜詩爲籤予得遣興詩五首中第二首其言教戒甚至退休暇日因用韵賦五首  其二", "paragraphs": ["童子丹元家，湛然居靈府。", "世人不少悟，役役徒自苦。", "江湖豈不廣，魚乃投數罟。", "是身如璞玉，要經大火聚。", "萬卷讀丹經，孰能精去取。"]}