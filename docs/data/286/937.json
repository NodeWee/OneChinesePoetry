{"author": "閻禹錫", "period": "宋", "type": "诗", "title": "題定明大像", "paragraphs": ["造化秘奇勝，洪流繞崇崗。", "層樓百仞高，下□雲水鄉。", "空嵌獨秀峰，雷霓揮銛鋩。", "神□□□丁，金仙儼垂裳。", "懸知天壤間，異事不可□。", "□嘉與甯川，二像遥相望。", "怒濤喬嶽中，涌出大法王。", "奇怪豈人力，窺測固渺茫。", "□□□□□，藤蘿罥幽香。", "夜深龍作禮，寶炬勝霞光。", "我生西南陬，薄宦游東方。", "睹此兩奇絕，儻怳如癡狂。", "由來豪放詞，不付白面郎。", "矧此無盡藏，綺語未足償。", "小詩勒岩阿，相與石像長。"]}