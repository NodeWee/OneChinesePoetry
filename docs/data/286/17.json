{"author": "陸游", "period": "宋", "type": "诗", "title": "予出蜀日嘗遣僧則華乞籤于射洪陸使君祠使君以老杜詩爲籤予得遣興詩五首中第二首其言教戒甚至退休暇日因用韵賦五首  其五", "paragraphs": ["我昔遊青城，萬仞窮躋攀。", "巢居上官翁，許我分半山。", "且言牡丹平，可卜茅三間。", "報國未能忘，承詔遂東還。", "蹭蹬意何成，看雲徒汗顔。"]}