{"author": "黄庭堅", "period": "宋", "type": "诗", "title": "次韵胡彥明同年羈旅京師寄李子飛三章一章道其困窮二章勸之歸三章言我亦欲歸耳胡李相甥也故有檳榔之句  其二", "paragraphs": ["丁未同升鄉里賢，別離寒暑未推遷。", "蕭條羈旅深窮巷，蚤晚聲名上細氈。", "碧嶂清江原有宅，白魚黄雀不論錢。", "檳榔一斛何須得，李氏弟兄佳少年。"]}