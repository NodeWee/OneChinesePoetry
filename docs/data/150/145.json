{"author": "黄庭堅", "period": "宋", "type": "诗", "title": "高至言築亭于家圃以奉親總其觀覽之富命曰溪亭乞余賦詩余先君之敝廬望高子所築不過十牛鳴地耳故余未嘗登臨而得其勝處", "paragraphs": ["逸人生長在林泉，更築亭臯名意在。", "明月清風共一家，全以山川爲眼界。", "鳥度雲行閱古今，溪濱木末聽竽籟。", "老夫平生行樂處，只今許公分一派。"]}