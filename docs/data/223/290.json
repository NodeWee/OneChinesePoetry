{"author": "劉克莊", "period": "宋", "type": "诗", "title": "咸淳龍飛大魁之歸卿大夫以某兄弟有一日之長俾主其事水村農卿謂某當爲詩爲壺山喚回百年英靈之氣客散詩成翌早錄呈且約同社屬和  其二", "paragraphs": ["射策人如射利忙，豈知世有古來粧。", "漢庭儒半壞科舉，天下士寧論國鄉。", "但詫高標廣寒殿，誰能更讀善和坊。", "觀君毛羽真鸞鳳，羞殺麤豪白面郎。"]}