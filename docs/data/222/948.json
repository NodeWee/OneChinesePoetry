{"author": "李彌遜", "period": "宋", "type": "诗", "title": "胡文恭倅宛陵距今將百年其後來官是邦者三人至士曹公下車始訪遺跡得石刻扵城北會勝寺即龕至官舍新棟宇於其上命曰紹堂屬余爲詩因以貽之", "paragraphs": ["前賢不復夢逢迎，晚歲於公識典刑。", "肯子規橅誇錦繡，傳家翰墨炳丹青。", "碑存峴首長懷惠，學富韋門總带經。", "會見卿材從楚往，芝蘭不獨秀階庭。"]}