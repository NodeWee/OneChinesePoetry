{"author": "李彌遜", "period": "宋", "type": "诗", "title": "暇日約諸友生飯於石泉以講居貧之策樞密富丈欣然肯顧賓至者七人次方德順和貧士韻人賦一章  其五", "paragraphs": ["廣文負才名，閉戶衆莫干。", "長安不肯近，詎肯卑小官。", "爨無欲清人，日昃未及餐。", "借書紛滿席，不顧坐客寒。", "斯人抱長饑，我輩亦厚顔。", "何當置君側，用表賢士關。"]}