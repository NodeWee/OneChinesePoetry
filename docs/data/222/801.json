{"author": "李彌遜", "period": "宋", "type": "诗", "title": "暇日約諸友生飯於石泉以講居貧之策樞密富丈欣然肯顧賓至者七人次方德順和貧士韻人賦一章  其三", "paragraphs": ["甯生但叩角，馬卿亦能琴。", "托物寫孤憤，舉世誰知音。", "敲門喚良友，舍木森十尋。", "茶甌荐甘薺，索酒那得斟。", "非無膏粱子，此藥聖所欽。", "誰知半刺史，而有尊堯心。"]}