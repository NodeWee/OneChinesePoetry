{"author": "鄭剛中", "period": "宋", "type": "诗", "title": "最樂居士一日舉兜率說和尚話頭云撥草拈風且圖見性只今性在甚處既得見性便脫生死臘月三十日如何脫得既脫生死便知去處眼光落地向什麽處去觀如居士戲作伽陀云", "paragraphs": ["莫疑慮，莫疑慮，順風開帆逆風住。", "要尋路，要尋路，直西須向東門去。", "但看枯藤倒掛天，山前幾度三春雨。"]}