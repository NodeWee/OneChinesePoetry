{"author": "艾性夫", "period": "宋", "type": "诗", "title": "輕柔楊柳挾春妍孤梗梅花結雪緣此是乾坤大消息相逢切莫說流年此予三十年前贈先見趙太史二絕之一予亦不復記憶矣後三十五年太史訪予山中恨詩不存惟爲予誦此而亦忘其一竟莫省爲何等語也既徵補之且告予以五星之將聚因作二首奉笑  其二", "paragraphs": ["太史談天術轉靈，相看猶自眼青青。", "步占若上清臺去，莫說江湖有客星。"]}