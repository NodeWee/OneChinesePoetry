{"author": "宋庠", "period": "宋", "type": "诗", "title": "淳之太尉相公寄示赴鎮小編三復成誦研味之餘理當酬繼但難于徧和輒取首題賦成拙句一首既伸高山仰止之願并以爲謝", "paragraphs": ["西北遮胡晉部疆，更煩儒將下文昌。", "久調玉鉉三司貴，出倚金城萬里長。", "唐畝歲豐禾自合，汾波秋景草應黄。", "須知外警從茲罷，閒殺邊郵赤白囊。"]}