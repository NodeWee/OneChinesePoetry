{"author": "王邁", "period": "宋", "type": "诗", "title": "辛未中元記夢夢與一僧談世事良久問答中有凡事如此汝曹勉之之語既而造一境如仙家居厥明用夢中八字爲偈末章反騷  其五", "paragraphs": ["禪悅既無門，仙居在何所。", "與渠無半面，一見相爾汝。", "霓裳製未成，翩翩欲高舉。", "身如一羽輕，去天才尺許。", "胡爲造此境，問之不吾語。", "正緣崆峒中，蕭然無物貯。"]}