{"author": "王邁", "period": "宋", "type": "诗", "title": "辛未中元記夢夢與一僧談世事良久問答中有凡事如此汝曹勉之之語既而造一境如仙家居厥明用夢中八字爲偈末章反騷  其七", "paragraphs": ["擣薺餐鐵杵，此味知者鮮。", "乘車入鼠穴，聞者知其舛。", "打鐵作門限，鬼笑定不免。", "點雪紅爐中，達觀理甚顯。", "當局自然迷，正欠撥一轉。", "上馬奔前程，此著須自勉。"]}