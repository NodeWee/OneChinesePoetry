{"author": "王邁", "period": "宋", "type": "诗", "title": "辛未中元記夢夢與一僧談世事良久問答中有凡事如此汝曹勉之之語既而造一境如仙家居厥明用夢中八字爲偈末章反騷  其四", "paragraphs": ["鑿空談荒唐，我正不爲此。", "故知又故爲，頗悟前生是。", "憑誰照前因，斯言特戲耳。", "既是無今古，如何分彼己。", "須彌一點塵，萬劫一彈指。", "無失亦無憂，無得亦無喜。"]}