{"author": "王邁", "period": "宋", "type": "诗", "title": "辛未中元記夢夢與一僧談世事良久問答中有凡事如此汝曹勉之之語既而造一境如仙家居厥明用夢中八字爲偈末章反騷  其三", "paragraphs": ["石塔本無縫，吐光萬丈餘。", "不是風火扇，又非喉管噓。", "此光胡爲來，塔亦不知渠。", "解作如是觀，身心長自如。", "塔身俱著實，光心等是虛。", "虛實歸一致，無乘亦無除。"]}