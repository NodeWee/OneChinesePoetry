{"author": "良价", "period": "唐", "type": "诗", "title": "王子頌五首 末生", "paragraphs": ["久棲巖嶽（《五燈會元》作「壑」）用功夫，草榻柴扉守志孤。", "十載見聞心自委，一身冬夏衣縑無。", "澄凝愁看（《五燈會元》作「含笑」，《禪門諸祖師偈頌》作「愁笑」）三愁思，情苦高名上哲圖。", "業就巍（《五燈會元》作「高」，《禪門諸祖師偈頌》作「帝」）科酬極志（《五燈會元》作「志極」），比來臣相不當途。"]}