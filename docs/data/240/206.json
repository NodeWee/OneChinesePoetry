{"author": "陸龜蒙", "period": "唐", "type": "诗", "title": "野廟碑附詩", "paragraphs": ["土木其形，竊吾民之酒牲，固無以名。", "土木其智，竊吾君之祿位，如何可議。", "祿位頎頎，酒牲甚微，神之饗也，孰云其非。", "視吾之碑，知斯文之孔碑。", "（見《甫里先生文集》卷十八、《唐文粹》卷五二）（按：《全唐詩》卷六一九收《紀夢遊甘露寺》第十四句缺三字。", "今檢《四庫全書》本《甫里集》卷四，此句作「嘹嘵餘韻𠲜」。", "詩甚長，不重錄。", "）。"]}