{"author": "道朗", "period": "唐", "type": "诗", "title": "白鹿山人李端符捨書奉報四恩三有永充供奉善衆君子建尊勝幢因書長句", "paragraphs": ["善往因來詣法王，七生叢累獲銷亡。", "還居忉利持章句，不遂天人戀色香。", "波利一心瞻佛祖，文殊再遣往西方。", "今朝國土雲幢立，□智巍巍天地長。", "（見《江蘇通志稿金石略》卷六《李端符經幢》附）（按：此經幢今在無錫市錫惠公園內，爲八面刻石，先刻《佛頂尊勝陁羅尼經》幷序，後刻此詩，署「興甯沙門道朗」，詩後題記云：「大唐乾符三年歲次丙申十一月甲戌朔廿二日乙未建。", "都維那僧宏益，上座僧全從，寺主僧行忠，老宿杜諫，都料郁□，直僧歲智宗。", "」）。"]}