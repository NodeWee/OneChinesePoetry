{"author": "羅漢和尚", "period": "唐", "type": "诗", "title": "歌", "paragraphs": ["咸通七載初參道，到處逢言不識言。", "心裏癡（《五燈會元》作「疑」）團若栲栳，三春不樂止林泉。", "忽遇法王氈上坐，便陳疑懇向師前。", "師從氈上那伽起（一作「定」），袒膊當胸打一拳。", "駭散癡（《五燈會元》作「疑」）團獦狚落，舉頭看見日初圓。", "從茲蹬蹬以碣碣，直至如今常快活。", "只聞肚裏飽膨脝，更不東西去持鉢。"]}