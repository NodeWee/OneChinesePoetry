{"author": "本寂", "period": "唐", "type": "诗", "title": "讀傅大士法身偈後作偈", "paragraphs": ["渠本不是我，（非我）我本不是渠。", "（非渠）渠無我即死，（仰汝取活）我無渠即余。", "（不別有）渠如我即佛，（要且不是佛）我如渠即驢。", "（二俱不立）不食空王俸，（若遇御飯直須吐却）何假鴈傳書。", "（不通信）我說横聲唱，（爲信唱）君看背上毛。", "（不與爾相似）乍如謠《白雪》，（將謂是《白雪》）猶恐是巴歌。", "（傳此句無注）（以上十首均見《大正新修大藏經》第四七冊《撫州曹山元證禪師語錄》）。"]}