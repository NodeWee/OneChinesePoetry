{"author": "張白醪", "period": "唐", "type": "诗", "title": "歌", "paragraphs": ["山花頭上插，濁酒口中斟。", "醉眼看醒漢，忙忙盡喪真。", "（見《宛委別藏》本宋陳田夫《南嶽總勝集》卷上）（〖1〗《南嶽總勝集》云：「靈隱峰，下有伏虎巖。", "舊記云：廣明末有野人張白醪辟穀，日飲渾酒未嘗醒。", "時來往衡陽，晝臥石鼓洞，夜歸巖中，人數見之。", "虎臥巖前，無敢近者。", "或詢之來往，答云：『拂地來，拂地去。", "』頭上插野花，每念謌云〖略〗。", "後亦不知所往。", "樵者見之，但破缽而已。", "虎亦從此不來。", "後五年，里人見之於成都。", "」）。"]}