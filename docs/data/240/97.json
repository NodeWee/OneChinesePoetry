{"author": "良价", "period": "唐", "type": "诗", "title": "過水覩影大悟前旨因有偈（題擬）", "paragraphs": ["切忌從他覓，迢迢與我疎。", "我今獨自往，處處得逢渠。", "渠今正是我，我今不是渠。", "應須與麽（《祖堂集》作「摩」，《五燈會元》、《悅心集》作「恁麽」）會，方始（前引三書作「得」）契如如。", "（同前。", "以《祖堂集》卷五、卷七、《五燈會元》卷十三、《悅心集》卷一所引相校。", "《悅心集》題作《水中覩影口占》。", "《五燈會元》卷七作《過水偈》，引疎、渠二韻）。"]}