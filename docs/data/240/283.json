{"author": "劉崇龜", "period": "唐", "type": "诗", "title": "伏蒙僕射相公許崇龜攀和杜鵑花詩勒諸巖石伏以崇龜本乏成章矧恐絕唱徒荷發揚之賜終流唐突之愛將厠庭覲光叨榮被謹次前韻兼寄呈桂州僕射", "paragraphs": ["碧幢紅苑合洪鈞，桂樹林前信有春。", "莫戀花時好風景，磻溪不是釣魚人。", "（見桂林市文物管理委員會編《桂林石刻》每一冊《唐張濬劉崇龜杜鵑花唱和詩》）（按：張、劉二人詩刻摩崖在龍隱洞，高一尺五寸，寬二尺四寸，真書徑八分。", "劉詩下署銜曰：「前嶺南東道節度使檢校右僕射劉崇龜上。", "」末題記一行云：「乾寧元年三月廿七日將仕郎前守監察御史張巖書。", "」劉詩已收入《全唐詩》卷七一五，題僅作《寄桂帥》，有五字誤，今重錄之。", "）。"]}