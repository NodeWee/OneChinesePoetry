{"author": "顧雲", "period": "唐", "type": "诗", "title": "送崔致遠西遊將還（題擬）", "paragraphs": ["我聞海上三金鰲，金鰲頭戴山高高。", "山之上兮，珠宮貝闕黃金殿；山之下兮，千里萬里之洪濤。", "傍邊一點鷄林碧，鰲山孕秀生奇特。", "十二乘船渡海來，文章感動中華國。", "十八橫行戰詞苑，一箭射破金門策。", "（《三國史記》卷四六。", "《大正藏》第四九冊《新刊賢首碑傳正誤》引「文章感動中華國」一句。", "）（按：《三國史記》引此詩爲節引。", "）。"]}