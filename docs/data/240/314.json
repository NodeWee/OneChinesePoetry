{"author": "元安", "period": "唐", "type": "诗", "title": "神劍歌", "paragraphs": ["異哉神劍實摽奇，自古求人得者稀。", "在匣謂（伯作「爲」）言無照耀，用來方覺轉（伯作「見騰」）光輝。", "破猶（伯作「由」）預，除狐疑，壯心膽兮定神姿。", "六賊既因斯剪拂，八萬塵勞盡乃（伯作「猶自」）揮。", "斬邪徒，盪妖孽，生死榮枯（伯作「魔雲」）齊了決。", "三尺靈虵覆（伯作「赴」）碧潭，一片晴光瑩（伯作「暎」）寒月。", "愚人忘（伯作「望」）劍尅舟求，奔馳（伯作「他」）濁浪徒悠悠（伯作「遊遊」）。", "拋棄澄（伯作「塵」）源逐渾派，豈知神劍不隨流。", "他人劍兮（伯無「兮」字）帶血腥，我之劍兮含靈鳴（伯作「明」）。", "他人（伯作「之」）有劍傷物命，我之有劍救生靈。", "君子得時（伯作「之」）離彼此（伯作「我」），小人得處自輕（伯作「之傾其」）生。", "他家不用我家劍，世上（伯作「時向」）高低早晚平。", "須知神劍功（伯作「弘」）難紀，懾魔威（伯作「怨」）兮定生死。", "未得之者易成難，得劍之人難却易。", "（伯無此二句）展則（伯作「耶」）周遍（伯作「遊」）法界中，收乃還歸一塵裏。", "（伯此下有「不逢斯劍異成難，得劍之人難成異」二句）若將此劍鎮乾坤，四塞終無戰雲起。", "（見《祖堂集》卷九、伯三五九一卷）。"]}