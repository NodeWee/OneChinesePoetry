{"author": "高蟾", "period": "唐", "type": "诗", "title": "寄題海陵離亭", "paragraphs": ["銀根菡萏連天落，玉穗蒹葭動地飛。", "盪槳先生曾寄夢，憑軒公司合忘機。", "江村白鳥和雲沒，澤國寒蟬帶雨微。", "何似高秋釣臺上，一聲清嘯送僧歸。", "（同前第三四八六頁）（按：《詩淵》第三冊第二一六八頁收《若耶溪》、第五冊第三一七七收《越州新樓》、第三四○五頁收《憶題惠山寺書堂》，皆署高蟾名，經查均應爲李紳詩。", "前錄二詩，頗疑亦李紳所作。", "今仍收高蟾名下，俟考詳。", "）。"]}