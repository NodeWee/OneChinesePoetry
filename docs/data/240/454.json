{"author": "孫郃", "period": "唐", "type": "诗", "title": "宮詞二首 二", "paragraphs": ["雙雙紫燕語呢喃，怪引春宮夢不甘。", "聞道君王多惜玉，肯教自碎碧鸞簪。", "（詳附按。", "此二首承張靖龍同志錄示。", "）（按：張靖龍同志錄孫郃四詩見示，並附按語云：「以上詩見清王魏勝《安洲語錄》卷一。", "清戚學標《三台詩錄》云：『郃有《早朝詩》，冠冕矞皇，王岑遺范。", "頸聯〖應爲頷聯〗云：「青瑣傳香扶日出，紫雲護闕擁山來。", "」其雲日字與春早互映尤佳。", "』張壽鏞《張拾遺外紀》中云：『董竹史先生慶酉輯《四明詩幹》三卷，錄拾遺詩《古意二首》，《哭玄英方干先生詩》一首，末載《三台詩錄》語。", "然則拾遺詩幸存於《唐文粹》而戚氏得錄之，獨恨其少耳。", "』詳見張壽鏞輯《孫拾遺文纂》一卷《補遺外紀》一卷，《四明叢書》第二集第一冊。", "」）。"]}