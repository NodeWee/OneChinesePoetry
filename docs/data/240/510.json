{"author": "張永進", "period": "唐", "type": "诗", "title": "頌曰", "paragraphs": ["白銀槍懸太白旗，白虎三旌三戟枝。", "五方色中白爲上，不是我王爭得知。", "樓成白璧聳儀形，蜀地求才讚聖明。", "自從湯帝昇遐後，白雀無因宿帝廷。", "今來降瑞報成康，果見河西再冊[王]（玉）。", "韓白滿朝謀似雨，國門長鎮成燉煌。", "（以上二首均見伯二五九四、伯二八六四卷，參王重民《金山國墜簡零拾》，收入《敦煌遺書論文集》）。"]}