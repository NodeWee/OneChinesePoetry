{"author": "易靜", "period": "唐", "type": "诗", "title": "兵要望江南 占雨第八（京本列第二○十七首） 三", "paragraphs": ["兵（辛本、川本、京本作「軍」）始進，雨急立成泥。", "名曰沐（京本作「淋」）屍當立（辛本、川本、京本作「速」）止，別詮吉日與良時，強進必（京本作「有」）凶危。", "（京本注：軍讖曰：兵行日暴風猛雨，折旗幟不止，此天怒也，不可進兵。", "待天象和明，別擇日行。", "）。"]}