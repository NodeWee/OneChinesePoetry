{"author": "狄常侍", "period": "唐", "type": "诗", "title": "悼孟昭圖（題擬）", "paragraphs": ["一何罪死一何名，獨向湘江弔屈平。", "從此蜀川春夜月，杜鵑啼作兩般聲。", "（周校本《詩話總龜》卷四五引盧瓌《抒情》）（按：盧瓌《抒情》云：「僖宗幸蜀，拾遺孟昭門上疏切直，蹈于非罪。", "時狄常侍歸蜀，以詩悼之曰〖詩略〗。", "」《全唐詩》卷六○○據《南部新書》卷己、《唐詩紀事》卷六八等書所引，收歸裴澈名下。", "《抒情詩》成書較早，詩句差異較大，故兩存之。", "狄常侍，疑即狄歸昌。", "昭門，顯爲昭圖之誤。", "《全唐詩》作「孟昌圖」，亦未諦。", "）。"]}