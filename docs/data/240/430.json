{"author": "馬冉", "period": "唐", "type": "诗", "title": "岑公洞", "paragraphs": ["南溪有仙澗，咫尺非人間。", "龍向葛陂去，鶴從遼海還。", "泠泠松風下，日暮空蒼山。", "（見《輿地紀勝》卷一七七《萬州》）（按：詩末有注云：「刺史馬冉《岑公洞》詩。", "既曰馬冉仁才，故又謂馬仁才。", "按《思州圖經》，有招慰使冉安昌，則周時有人姓冉，不可謂姓馬也。", "」《全唐詩》卷七二七收此詩僅四句，今重錄。", "）。"]}