{"author": "宗亮", "period": "唐", "type": "诗", "title": "它山堰", "paragraphs": ["截斷寒流疊石基，海潮從此作回期。", "行人自老青山路，澗急水聲無絕時。", "（以上二首均見南宋魏峴《四明它山水利備覽》卷下，《四明叢書三集》本。", "二詩承溫州師院張靖龍同志錄示）（〖1〗張靖龍云：南宋林元晉《回沙閘記》云：「唐僧元亮賦堰詩，有曰：『海潮從此作回期。", "』人謂絕唱。", "」明末李鄴嗣《甬上高僧詩》卷上曰：「縣令王元暐起它山堰，主水啓閉，民德之，亮公爲題一詩。", "宋志載吾最四絕句，以公題它山堰爲第一。", "所云景絕詩亦絕者也。", "公又作長歌一首以記其事。", "」魏峴考訂《它山歌》爲元亮所作：「人知它山之詩而不知它山之歌。", "歌以言詩之未盡，詩以言歌之所不欲文。", "不觀其詩，無以見亮公之絕唱，不觀其歌，無以見王侯之始謀。", "予方幼時，蓋嘗耳其歌之大略矣。", "每以石刻不存爲恨。", "咨詢耆老有年于茲，近劃得墨刻，讀之甚喜。", "或疑圖志上載絕句爲唐僧元亮所作，此刻不載歲月名稱，恐非亮公之筆。", "然即其歌以溯其意，如因祈禱入山與夫櫂舟深入之語，非亮公距王侯未遠，其孰能知此耶？」）。"]}