{"author": "張拙", "period": "唐", "type": "诗", "title": "偈", "paragraphs": ["光明寂照遍恒（一作「河」）沙，凡聖含靈共一（一作「我」）家。", "一念不生全體現，六情（一作「根」）纔動被雲遮。", "遣除凡拙（一作「破除煩惱」）重增病，趣（一作「趨」）向真如亦是邪。", "任逐境緣（一作「隨順世緣」）無罣[碍]（得），真如凡聖是空花（一作「涅槃生死等空花」）。", "（見《祖堂集》卷六，據《五燈會元》卷六，鄭方坤《全閩詩話》卷一校改。", "）。"]}