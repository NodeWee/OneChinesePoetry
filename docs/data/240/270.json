{"author": "方干", "period": "唐", "type": "诗", "title": "遊岳林寺", "paragraphs": ["投閒猶自喜，古剎（《岳林寺志》作「策」）剡東尋。", "祗樹隨僧老，龍溪遶岸深。", "樓高春色晚，天近日光陰。", "共笑家聲舊，何時解盍簪。", "（見光緒三十四年刊張美翊纂《奉化縣志》卷四。", "）（〖1〗張靖龍云：見清戴明琮《明州岳林寺志》卷五《詩賦》。", "岳林寺在奉化縣城東北，梁大同二年創于龍溪西，名崇福院。", "李紳書額。", "會昌中毀。", "大中二年閑曠禪師徙建溪東，改岳林寺。", "）。"]}