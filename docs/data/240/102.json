{"author": "良价", "period": "唐", "type": "诗", "title": "王子頌五首 內生", "paragraphs": ["九重深密（《五燈會元》作「密處」）復何宣，挂弊繇（《禪門諸祖師偈頌》作「興」）來顯妙傳。", "秖奉一人天地貴，從他諸道自分權。", "紫羅帳合君臣隔，黃閤簾垂禁制全。", "爲汝方隅官（《禪門諸祖師偈頌》作「愚宮」）屬戀，遂將黃葉止啼錢。", "（以上五首均見《大正新修大藏經》第四七冊《筠州洞山悟本禪師語錄·歌頌》校記引別本。", "又見《五燈會元》卷五石霜慶諸引「頌洞山五位王子」。", "《石倉歷代詩選》卷一一一收末首，誤爲慶諸作。", "《禪門諸祖師偈頌》卷上之上云爲「石霜諸禪師出題，洞山悟本大師頌。", "」）。"]}