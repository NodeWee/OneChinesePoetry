{"author": "王□", "period": "唐", "type": "诗", "title": "王氏殤女墓銘", "paragraphs": ["王氏殤女其名容，名由儀範三德充，誦詩閱史慕古風，卑盈樂善正養蒙。", "是宜百祥期無窮，奈何美疓{下爲尔}剿其躬。", "芳年奄謝午咸通，季夏二十三遘凶，翌月十八即幽宮，壽逾及笄三而終。", "晉陽之胄冠諸宗，厥考長仁命不融，外族清河武城東，中外輝焯爲世雄。", "今已矣夫石窌封，仲父刻銘藏戶中，以紓臨穴㛐悲恫。", "古往今來萬化同，高高誰爲問圓穹？姑安是兮龜筮從，竢吉良兮從乃公。", "（見饒宗頤編《唐宋墓誌·遠東學院藏拓片圖錄》）（按：此方墓誌無序，銘文通篇爲七言韻文，與詩無異。", "在唐誌中頗罕見，故錄出之。", "作者爲死者王容之仲父，「午咸通」即咸通三年壬午歲。", "）。"]}