{"author": "趙崇", "period": "唐", "type": "诗", "title": "贈崔垂休詩（題擬）", "paragraphs": ["慈恩塔下親（《說郛》本作「上新」）泥壁，滑膩光華玉不如。", "何事博陵崔四十，金陵腿上逞歐書。", "（見《北里志》）（〖1〗《北里志》：「王團兒……有女數人。", "長曰小潤，字子美，少時頗籍籍者。", "小天崔垂休變化年溺惑之，所費甚廣。", "嘗題記於小潤脾上，爲山所見〖原注：名就今字袞求近白小求宰臨晉〗，贈詩曰〖略〗。", "」「爲山所見」四字及原注，《中國古典文學參考資料小叢書》本《北里志》校記及岑仲勉先生《唐人行第錄》「崔四十胤」條皆以爲有脫誤訛舛，甚是。", "今檢同書有「小天趙爲山」云云，知此詩爲趙崇贈崔胤之作。", "《說郛》本《北里志》上引四字作「爲同年李義山所見」。", "李商隱已卒於大中間，與崔胤不同時，其誤顯然。", "至原注所云，終難索解，姑存疑。", "〖《全唐詩》卷八七二收作無名氏之作，今移正重收〗）。"]}