{"author": "方干", "period": "唐", "type": "诗", "title": "遊雪竇寺", "paragraphs": ["絕頂空王宅，香風萍薜蘿。", "地高春色晚，天近日光多。", "流水隨寒玉，遙峰（《四明山志》作「岑」）擁翠波。", "前山有丹鳳，雲外一聲過。", "（見《古今圖書集成·山川典》卷一一○、雍正十一年刊曹秉仁纂《寧波府志》卷三五。", "）（〖1〗張靖龍云：見黃宗羲《四明山志》卷七《詩括》。", "黃宗羲按：「有爲《雪竇志》者載此詩，注其爵里曰『元和狀元』。", "不知方干唐末不第，死後得賜一官以慰冥魂。", "余戲爲一絕云：『元英詩句不銷磨，十舉終難占一科。", "死後奏名何足慰，不如雪竇莽禪和』」。", "此詩又見康熙《雪竇寺志》卷九下、雍正《寧波府志》卷三五、清陳之網《四明古跡》卷二。", "雪竇寺在奉化溪口附近的雪竇山，爲天下禪宗十剎之一。", "寺本唐會昌以前創，名瀑布，咸通八年改名雪竇。", "）。"]}