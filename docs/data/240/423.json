{"author": "崔遠", "period": "唐", "type": "诗", "title": "送廣利大師歸江東", "paragraphs": ["楚山楓老楚江清，笠挂高帆浪注罌。", "真性本無前後際，葉舟誰問去來程。", "忘機每與鷗爲伴，息念應憐月共明。", "想見家山諸弟子，盛誇新賜大師名。", "（見宋岳珂纂《寶真齋法書贊》卷六）（按：岳珂云此詩真跡一卷，嘉定甲申九月贖之邵邸，楷書，詩幷序尾紀共八行。", "詩末署：「中書侍郎平章事崔遠，乾寧四年季夏二十九日書。", "」珂另有贊語，評其書法，茲不錄。", "〖1〗《宣和書譜》卷四著錄崔遠《送{巩/言}光詩》。", "）。"]}