{"author": "劉望", "period": "唐", "type": "诗", "title": "獻江西鍾令公", "paragraphs": ["負笈蓬飛別楚丘，旌旄影裡謁文侯。", "即隨社燕來朱戶，忽聽鳴蟬泣素秋。", "歲月已嗟迷進取，煙霄只望怨依投。", "那堪思切溪山路，家苦簟瓢淚欲流。", "（錄自民國廿九年刊龍賡言纂《萬載縣志·詩徵》）（按：題下原注：「以下採《嘉定志》補。", "」《嘉定志》當指宋林護新嘉定十三年纂《宜春志》十卷集八卷。", "原書久佚，《永樂大典》收入，清人尚有採擷，今不傳。", "詳《中國古方志考》。", "）。"]}