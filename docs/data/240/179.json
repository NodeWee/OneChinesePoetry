{"author": "周朴", "period": "唐", "type": "诗", "title": "南樓 二", "paragraphs": ["徙倚高樓夜色殘，故人聊得罄交歡。", "千林日落晴偏雨，五月雲深暑亦寒。", "詰曲斷巖飛鳥度，參差倒影過江看。", "慚予浪着登山屐，酒罷豪吟興未闌。", "（以上三首均見《鴻湘耆舊集》卷八、同治十三刊增壽等纂《直隸澧州志》卷二五、同治八年刊魏湘纂《續修慈利縣志》卷十四）（〖1〗《直隸澧州志》卷十六《隱逸》云：「周朴，隱居天門山，楚王馬殷徵召不起，著有《靈泉詩集》。", "」〖2〗同書卷二六《辨訛》云：「周朴，能詩而隱，有氣節。", "閩詩集中所載小傳，與《慈志》異。", "其避地福州不降黃巢遇害者，吳興人也。", "居天〖缺二十字〗於□□僅爲〖缺九字〗徵□則又爲唐□□□人，未可強合爲一。", "其《天門靈泉院》詩『不惟用唐僧，傳明語即起』，已直溯其事。", "章華孫斯億乃謂朴生於晉，老於五代，所詠之靈泉，屬慈，非石門夾山之靈泉寺。", "指爲唐僧周朴詩，志亦載其墓，稱晉處士，不知何考？若謂生於石晉時，則馬氏早滅；若所指司馬晉，則又先馬殷數百年，相距凡七姓八朝。", "只是詩與《南樓》二首俱近體，非前五代人作。", "而廖大隱《楚風補》又以朴爲慈利人，唐末寓福州，摭採閩集，益以《南樓》二作。", "不知寓福者，本吳興人。", "閩徐興公刻朴詩集，敍述甚詳，集內亦無《靈泉院》、《南樓》詩，與志載居若墓並在天門山，自當另爲一朴。", "但閩集有《弔李群玉》一絕，曰『知何處』，曰『隔岸香』，固亦嘗遊澧者。", "其《靈泉院》、《南樓詩》之爲慈周朴作，抑爲吳周朴遊澧時作，而閩集或以隔遠失採，惜不得《慈父》中所紀《靈泉詩集》具覽，一釐正之，並以決朴墓之在慈與辭楚辟之，信有事否？若氏族譜，直載爲福州人，則尤疏謬者也。", "」今按：《全唐詩》卷六七三收周朴詩一卷，其中有《弔李群玉》一首，可證朴確曾客澧。", "又《宿玉泉寺》一首，《直隸澧州志》卷二四，以爲寺在澧州。", "又有《春中途中寄南巴崔使君》、《喜賀拔先輩衡陽除正字》、《次梧州卻寄永州使君》，疑朴自巴东入湘，复南行经澧、衡、永、梧而南游。", "《直隸澧州志》所載慈利另有一周朴之根據，尚嫌不足。", "惟此说罕爲人知，謹錄出以資研究。", "）。"]}