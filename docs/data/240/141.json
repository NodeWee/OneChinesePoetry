{"author": "盧肇", "period": "唐", "type": "诗", "title": "病馬", "paragraphs": ["塵土臥多毛已（一作「色」）暗，風霜受盡眼猶（一作「光」）明。", "（見陸游《渭南文集》卷二八《跋唐盧肇集》引）（〖1〗陸游跋云：「子發嘗謫春州，而集中誤作『青州』，蓋字之誤也。", "《題清遠峽觀音院詩》，作『青州遠峽』，則又因州名而妄竄定也。", "前輩謂印本之害，一誤之後，遂無別本可證，真知言哉！《病馬詩》云〖略〗。", "足爲當時佳句。", "此本乃以『已』爲『色』，『猶』爲『光』，壞盡一篇語意，未必非妄校之罪也。", "可勝歎哉！慶元庚申二月三日，放翁燈下書。", "」按：《吟窗雜錄》引《詩中旨格》收此二句爲秦韜玉詩，見本書卷三十三。", "）。"]}