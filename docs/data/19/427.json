{"author": "刘一止", "period": null, "type": "词", "title": "念奴娇", "paragraphs": ["燕台暮集，对秋容凄紧，松阴幂幂。", "徙倚阑边临翠壑，千顷风烟横出。", "坐待冰轮，天空云散，一色如苍璧。", "娥有意，为谁来赴今夕。", "身世如许飘流，佳时轻过了，他年空忆。", "我辈情锺端未愧，昔日兰亭陈迹。", "坐上何人，骊歌凄断，语别还应惜。", "有心红烛，替人珠泪频滴。"]}