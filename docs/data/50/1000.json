{"author": "方回", "period": "宋", "type": "诗", "title": "湖州推官史彥明碎妖石", "paragraphs": ["君不見杜子美，搜詩益州城。", "西門所見石筍雙高蹲，欲募壯士擲天外，使人不疑見本根。", "又不見韓退之，□□□□憐愚民，枯株朽木事爲神。", "偶然題作木居士，便有□□□福人。", "安吉古廟李衛公，有一怪石左廡中。", "不知始初孰舁致，矯誣妄誕欺吳儂。", "諸欲殺人劫盜者，牲酒奠祭駢羣凶。", "狂魂滯魄詫憑附，乞靈徼福撐虛空。", "忽值湖州推官史，□如明月清如水。", "集衆搥之百雜碎，棄置溝渠同糞矢。", "南方淫祠百且千，焉得一一皆若此。"]}