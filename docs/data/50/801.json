{"author": "方回", "period": "宋", "type": "诗", "title": "鄱陽湯仲材以其家息庵存齋東澗三大老鄂州黄龍寺僧惠璋入石詩裝爲一軸求士大夫贊頌紫陽山下方回之先人字元章嘉定甲戌與晦靜先生同年爲下偈言而不及此意可乎仲材能作祇夜回作伽佗可也  其二", "paragraphs": ["息存東澗三湯老，文我平生盡見之。", "身到黄龍山幾度，却慚欠讀惠璋碑。"]}