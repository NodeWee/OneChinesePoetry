{"author": "方回", "period": "宋", "type": "诗", "title": "鄱陽湯仲材以其家息庵存齋東澗三大老鄂州黄龍寺僧惠璋入石詩裝爲一軸求士大夫贊頌紫陽山下方回之先人字元章嘉定甲戌與晦靜先生同年爲下偈言而不及此意可乎仲材能作祇夜回作伽佗可也  其三", "paragraphs": ["晦靜先生甲戌榜，元章先子幸同年。", "升沈一付六如夢，休賦青雲紫陌篇。"]}