{"author": "晁說之", "period": "宋", "type": "诗", "title": "元符二年十一月十六日趙德麟檢校諸邑李方叔自鄼來會中廬游靈溪寺觀飛泉窮水所出涉龍潭遂至上洞尋火而入路窮乃回歸息巖下巖洞泉潭前此未名嘗見襄沔記郭璞游仙詩謂青溪道士鬼谷子所隱在義清縣義清今其地也巖勢天巧如觀音大士所居潭抱石而曲泉懸級掛空若衝牙珩璜垂而有聲遂名洞曰清溪巖曰補陀潭曰玉玦泉曰珠佩說之寄題四絕句 補陀巖", "paragraphs": ["補陀風月在，處處得真居。", "一六同妙湛，三千皆宴如。"]}