{"author": "李綱", "period": "宋", "type": "诗", "title": "長沙有長江重湖之險而無戰艦水軍余得唐嗣曹王臯遺制創造戰艦數十艘上下三層挾以車輪鼓蹈而前駚於陣馬募水軍三千人日夕教習以二月十八日臨清湘門按閲旌旗戈甲一新觀者如堵成五絕句以誌之  其二", "paragraphs": ["戰艦初成閲水軍，旌旗戈甲照湘濱。", "渾人未識舟師制，歎息工夫若鬼神。"]}