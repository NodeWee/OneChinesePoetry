{"author": "李綱", "period": "宋", "type": "诗", "title": "立春日龍化道中得家問諸季已挈家渡浙江如劍川又聞江西頗有羣盗嘯聚遂决意由五羊趨循惠潮陽假道閩中以歸偶成三篇時十二月十九日  其三", "paragraphs": ["川途奔走四回春，海上經年與死濱。", "子美自憐常作客，長沮應笑是知津。", "艱危至死無千古，憂患如吾豈兩人。", "往返循環真磨蟻，已將大地等微塵。"]}