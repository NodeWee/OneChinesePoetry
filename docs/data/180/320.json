{"author": "李綱", "period": "宋", "type": "诗", "title": "得家書報長子儀之房下得孫男殊慰老懷時在雷州著易傳適至震卦因名之曰震孫以詩寄儀之", "paragraphs": ["天涯遠報茁瓊枝，共說鵷雛骨相奇。", "鼻祖從來種桃李，耳孫自合産蘭芝。", "洊雷名震因觀易，他日趨庭使學詩。", "無復區區如爾父，定須了了勝吾兒。", "書來可想開懷抱，老去何因與弄持。", "素有龐翁攜隱志，未應孤負鹿門期。"]}