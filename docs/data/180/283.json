{"author": "李綱", "period": "宋", "type": "诗", "title": "伏讀三月六日內禪詔書及傳將士牓檄慨王室之艱危憫生靈之塗炭悼前策之不從恨姦回之誤國感憤有作聊以述懷四首  其二", "paragraphs": ["胡騎長驅擾漢疆，廟堂髙枕失提防。", "關河自昔稱天府，淮海于今作戰塲。", "退避固知非得計，威靈何以鎮殊方。", "中原夷狄相衰盛，聖哲從來只自彊。"]}