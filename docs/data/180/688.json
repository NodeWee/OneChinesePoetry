{"author": "李綱", "period": "宋", "type": "诗", "title": "許崧老賦三友篇以遺東林珪禪師余嘗次韻和之未幾余被命宣撫荆廣崧老復以詩來曾未一歲間聞吳元中薨于柳崧老東歸薨于虔余方罷帥事屏居長樂珪禪師自江西見過閲篋中得崧老二詩相與讀之愴然因復追和其韻 次羣字韻長句", "paragraphs": ["轉頭良友死生分，獨鶴如何不念羣。", "慨想平生空灑涕，追吟佳句只看雲。", "隻雞墓隧違徐志，羣盜潢池尚楚氛。", "賴有幽人慰岑寂，此方教體在音聞。"]}