{"author": "李綱", "period": "宋", "type": "诗", "title": "馬友餘黨步諒等以萬衆自江西寇湖南破醴陵攸縣屯於衡山縣界得報即自衡陽率師次衡山遣兵将夜渡江晨叩其壘賊出不意悉解以降放散驅虜老弱外得精兵七千人分隸諸将漫成口號四首  其一", "paragraphs": ["貔貅一夜渡湘江，賊壘朝臨盡出降。", "自古成功在機會，周郎赤壁豈難雙。"]}