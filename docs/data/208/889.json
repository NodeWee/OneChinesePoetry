{"author": "釋宗杲", "period": "宋", "type": "诗", "title": "雪峰空長老求讚", "paragraphs": ["慧空抓著吾癢處，吾嘗劄著伊痛處。", "痛處癢，癢處痛，不與千聖同途，豈與衲僧共用。", "莫言掃帚竹裏無錢筒，蒿枝叢林無梁棟。", "雖然家醜不可外揚，也要諸方眼目定動。", "而今各自不得已，一任畫出這般不唧溜底老凍{鼻|鳥/瓜}。", "但將懸向壁角落頭，使來者瞻之仰之。", "晝夜六時燒兜樓婆畢力迦沈水栴檀之香，作七代祖翁之供。"]}