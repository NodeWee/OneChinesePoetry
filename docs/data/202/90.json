{"author": "彭汝礪", "period": "宋", "type": "诗", "title": "余宿鄂州崇陽縣之麻步使僕問途曰西去七里至南樓山而余詩遂稱南樓及過山有叟云彼南勞山余笑曰培塿之土人妄名爲山又妄名爲南勞予妄問彼又妄應予又妄聽又從而妄言是俱爲一幻然山爲山而已曰南勞亦可曰南樓亦可而彼皆無所與物有故常予亦從其舊而已因復作偈寄心師師當爲予一笑", "paragraphs": ["高山人喚作南樓，便作篇章說事由。", "却得村翁親說破，南勞即不是南樓。"]}