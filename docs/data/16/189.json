{"author": "辛弃疾", "period": null, "type": "词", "title": "贺新郎", "paragraphs": ["云卧衣裳冷。", "看萧然、风前月下，水边幽影。", "罗袜尘生凌波去，汤沐烟江万顷。", "爱一点、娇黄成晕。", "不记相逢曾解佩，甚多情、为我香成阵。", "待和泪，收残粉。", "灵均千古怀沙恨。", "□当时、匆匆忘把，此仙题品。", "烟雨凄迷损，翠袂摇摇谁整。", "谩写入、瑶琴幽愤。", "弦断招魂无人赋，但金杯的银台润。", "愁酒，又独醒。"]}