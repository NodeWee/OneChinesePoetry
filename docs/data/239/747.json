{"author": "義淨", "period": "唐", "type": "诗", "title": "余以咸亨元年在西京尋聽于時與幷部處一法師萊州弘禕論師更有三二諸德同契鷲嶺標心覺樹然而一公屬母親之年老遂懷戀於幷州禕師遇玄瞻於江寧乃敘情於安養玄逵既到廣府復阻先期唯與晉州小僧善行同去神州故友索爾分飛印度新知冥焉未會此時躑躅難以爲懷戲擬四愁聊題兩絕 一", "paragraphs": ["我行之數萬，愁緒百重思。", "那教六尺影，獨步五天陲。"]}