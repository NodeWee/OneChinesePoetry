{"author": "王十朋", "period": "宋", "type": "诗", "title": "四月從駕詣德壽宮與諸公會食于和樂樓是日借洪景嚴承旨馬戲云從駕濫騎承旨馬朝天叨綴舍人班異日再集胡舍人邦衡云不可不成篇也遂於樓中足之", "paragraphs": ["殿坳經幄侍清閒，學術空踈媿在顔。", "從駕濫騎承旨馬，朝天叨綴舍人班。", "登樓雖喜民和樂，論事還驚世險艱。", "聖主英姿同藝柤，諸君何苦戀湖山。"]}