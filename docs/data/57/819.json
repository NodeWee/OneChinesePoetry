{"author": "王十朋", "period": "宋", "type": "诗", "title": "池之清溪如杭之西湖某歸自三峽維舟弄水亭南望齊山翠微在眼登譙樓望九華見一峯奇甚呈提舉李子長知郡趙富文", "paragraphs": ["城南風物似西湖，萬里歸舟入畫圖。", "光潔貯懷便弄水，翠微照眼稱提壺。", "浦無時節秋尤好，池有精神貴可呼。", "最是九華知客意，倚天遥露一峯孤。"]}