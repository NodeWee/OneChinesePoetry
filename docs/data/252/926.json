{"author": "呂愿中", "period": "宋", "type": "诗", "title": "假守呂叔恭游中隱巖無名洞坐客鄱陽朱國輔云此洞未有名因公而題欲名曰呂公巖予未敢披襟而劉子思陳朝彥皆曰甚當戲書五十六字鑱於石壁間紹興甲戌季春七日", "paragraphs": ["護田綠水轉山樊，滴翠羣峰列巨杉。", "洞外僧藍侵斗漢，澗邊人跡隔仙凡。", "深深雲谷春常在，寂寂松扉夜不緘。", "此處得名爰自我，要須題作呂公巖。"]}