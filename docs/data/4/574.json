{"author": "刘克庄", "period": null, "type": "词", "title": "木兰花慢", "paragraphs": ["海滨蓑笠叟，驼背曲、鹤形。", "定不是凡人，古来贤哲，多隐於渔。", "任公子、龙伯氏，思量来岛大上钩鱼。", "又说巨鳌吞饵，牵翻员峤方壶。", "溪老子雪眉须。", "肘後有丹书。", "被西伯载归，营丘茅土，牧野檀车。", "世间久无是事，问苔矶、痴坐待谁欤。", "只怕先生渴睡，钓竿拂著珊瑚。"]}