{"author": "舒岳祥", "period": "宋", "type": "诗", "title": "免役未幾四月二十九日總府復有倉官之命五月初二日入城告愬作一絕貽如山王監簿如山前與予別謂此別不復有相見之日矣予言得十年住山不出吾事畢矣今未兩月已復會面更成慘愴也", "paragraphs": ["前時臨別語堪哀，後會無期首重回。", "我有巾山緣未繼，半年兩度入城來。"]}