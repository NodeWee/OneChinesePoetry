{"author": "侯置", "period": null, "type": "词", "title": "凤皇台上忆吹箫・凤凰台上忆吹箫", "paragraphs": ["浅染霓裳，轻匀汉额，巫山行雨方还。", "最好是、肌香蜡莹，萼嫩红乾。", "曾见金钟在列，钧天罢、笋都间。", "妖饶似，晓镜乍开，绿沁眉山。", "休夸瘦枝疏影，湘裙窄、一钩龙麝随鞍。", "便更做、山人倦赏，畏冷无欢。", "争奈冰瓯彩笔，题诗处、珠斓斑。", "清宵永，相对莫放杯寒。"]}