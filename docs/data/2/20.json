{"author": "侯置", "period": null, "type": "词", "title": "凤皇台上忆吹箫・凤凰台上忆吹箫", "paragraphs": ["尘暗双凫，菊明山径，何妨倦羽知还。", "最好是，诗翁醉後，瓶罄乾。", "一笑东风打耳，心无竞、远与春间。", "时时地，觅伴访梅，寻胜登山。", "清时俊材定用，看捧诏春郊，月露濡鞍。", "况表识、买臣贵骨，琴瑟逾欢。", "好向玉堂视草，金章映、莱子衣斑。", "山人去，蕙帐夜雨空寒。"]}