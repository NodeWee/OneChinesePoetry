{"author": "王之道", "period": null, "type": "词", "title": "东风第一枝", "paragraphs": ["玉骨冰肌，绛趺檀口，玲珑亚竹当户。", "嫣然照雪精神，消得东君眷与。", "群芳退舍，顾凡下、非伊朋侣。", "却自有、卜酴，次第效颦追步。", "寓心赏、还须吟醉，赴目成、便依歌舞。", "情锺束素无华，意在含情不语。", "纷纷桃李，亦何用、轻猜轻妒。", "觅一枝、欲寄相思，伴取个人书去。"]}