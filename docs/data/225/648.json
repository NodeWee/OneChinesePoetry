{"author": "周紫芝", "period": "宋", "type": "诗", "title": "大冶山中有東方寺世傳東方曼倩嘗讀書於此寺後有聖泉凡邑人之乞子於此者隨願輒得僧慧滿住持十載無日不醉癸酉冬十二月之吉趺坐示寂九日而色不變人皆攜酒來酌師至暮必頳頰泚顙状如醉人然其事甚怪金山貫道人將赴東方之請於其行也戲作三詩送之因紀其事使刻之山中以傳好事者  其一", "paragraphs": ["先生自以滑稽雄，何事偷身入漢宮。", "跨鶴乘鸞本無定，安知不到此山中。"]}