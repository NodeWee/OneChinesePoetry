{"author": "周紫芝", "period": "宋", "type": "诗", "title": "大冶山中有東方寺世傳東方曼倩嘗讀書於此寺後有聖泉凡邑人之乞子於此者隨願輒得僧慧滿住持十載無日不醉癸酉冬十二月之吉趺坐示寂九日而色不變人皆攜酒來酌師至暮必頳頰泚顙状如醉人然其事甚怪金山貫道人將赴東方之請於其行也戲作三詩送之因紀其事使刻之山中以傳好事者  其三", "paragraphs": ["誰謂靈泉易感通，解令少婦却愁容。", "道人應爲衆生說，此事如何著得儂。"]}