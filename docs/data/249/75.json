{"author": "王奕", "period": "宋", "type": "诗", "title": "金餘元遺山來拜祖庭有紀行十首遂倚歌之先後殊時感慨一也 和元遺山十首", "paragraphs": ["人惟君與師，得在天地間。", "蜂蟻失所主，生息决不蕃。", "逐日渴未死，顧影悲余年。", "平生東魯心，皓首瞻聖賢。", "上下二千載，歷歷觀遺鎸。", "惜哉數墨子，想像成虛傳。", "十章紀大略，盡和遺山篇。", "忠腸攪葵漆，喉棘不忍言。", "持歸刻瑘石，何□勒燕然。"]}