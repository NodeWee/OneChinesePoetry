{"author": "姚勉", "period": "宋", "type": "诗", "title": "番陽張君叔振觀予以其家雙瑞圖俾詩之叔振大參忠定公諸孫也惟忠定公政和八年魁天下某先世實隸其榜今某於叔振令子若鳳爲同年生世科之契也又何辭雖不能詩謹課二首  其二", "paragraphs": ["堂堂忠定家，三世蘭爲祥。", "父子繼科第，菲菲姓名香。", "雙英今復然，階庭煜生光。", "願言紉佩之，百世當流芳。"]}