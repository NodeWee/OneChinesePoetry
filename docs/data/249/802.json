{"author": "姚勉", "period": "宋", "type": "诗", "title": "番陽張君叔振觀予以其家雙瑞圖俾詩之叔振大參忠定公諸孫也惟忠定公政和八年魁天下某先世實隸其榜今某於叔振令子若鳳爲同年生世科之契也又何辭雖不能詩謹課二首  其一", "paragraphs": ["望月犀角明，涵星蚌胎聚。", "斯石卧龍枕，宜有蜿蜒具。", "龍頭君家舊，有子踵高步。", "層雲觸石出，四海望甘霔。"]}