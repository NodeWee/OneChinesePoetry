{"author": "方岳", "period": "宋", "type": "诗", "title": "惠山月印師用予尋家韻詩見簡輒復賡載寺前老松僵卧風雨中月印因其摧剝而封殖之返成奇觀欲爲下一轉語未暇也故卒章及之", "paragraphs": ["相逢僧話了幽尋，不負滄浪一訪臨。", "對菊莫談當世事，品茶猶識古人心。", "白雲共住山前後，黄葉自知秋淺深。", "龍卧蒼髯曾有約，鴈回分月供叢林。"]}