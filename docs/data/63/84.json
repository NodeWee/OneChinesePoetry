{"author": "郊廟朝會歌辭", "period": "宋", "type": "诗", "title": "明道元年章獻明肅皇太后朝會十五首《宋史·樂志》一：明道初，章獻皇太后御前殿見群臣，作《玉芝》《壽星》《奇木連理》之曲，《厚德無疆》《四海會同》之舞。 酒再行作《四海會同之舞》。 其二", "paragraphs": ["左秉朱干，右揮玉戚。", "以象武綴，以明皇德。", "天子榮養，羣臣述職。", "四夷賓附，罔不承式。"]}