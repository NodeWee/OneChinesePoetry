{"author": "郊廟朝會歌辭", "period": "宋", "type": "诗", "title": "建隆御樓三首《宋史·樂志》一：乾德六年，和峴言：按《開元禮》，郊祀，車駕還宮，入嘉德門奏《采茨之樂》，入太極門奏《太和之樂》。今郊祀禮畢，登樓肆赦然後還宮，宮縣但用《隆安》，不用《采茨》，其《隆安》樂章本是御殿之辭。伏詳《禮》意，《隆安之樂》自內而出，《采茨之樂》自外而入，若不並用，有失舊典。羣從之。 降坐用《隆安》。", "paragraphs": ["華纓就列，左衽來王。", "帝儀炳煥，大樂鏗鏘。", "禮成嶢闕，言旋未央。", "一人有慶，萬壽無疆。"]}