{"author": "周紫芝", "period": "宋", "type": "诗", "title": "頃歲盗起徽嚴間兵既臨城部使者而下皆棄官以走别乘强幼安攝郡事解衣高臥而賊不至城遂以全僕嘗作送行詩以書其事後二十一年歲癸亥幼安始得州相遇于錢塘幼安猶能誦鄙詩而余漫不復省矣手錄見遺讀之惘然爲題三絕其後  其三", "paragraphs": ["江上孤城欲破時，閉門高臥復誰知。", "我無文字銘金石，安用煩君寫惡詩。"]}