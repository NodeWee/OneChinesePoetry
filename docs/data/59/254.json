{"author": "周紫芝", "period": "宋", "type": "诗", "title": "光武二十八年五溪蠻反馬文淵年六十三矣踴躍請行卒致困敗班定遠久在絕域上疏請歸詞甚切至其略曰臣不敢望至酒泉郡但願生入玉門關遂老中朝辛亥季春三日燈下讀此二傳感而賦詩", "paragraphs": ["平生長歎馬文淵，功業遨遊二帝間。", "洛社龍飛初有意，嶠南鳶墮不知還。", "雖迷槃瓠壺頭路，肯愧祈連冢上山。", "政坐不如班定遠，乞身生入玉門關。"]}