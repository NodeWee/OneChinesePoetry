{"author": "趙蕃", "period": "宋", "type": "诗", "title": "三月十七日以檄出行賑貸旬日而復反自州門至老竹自老竹至鵞口復回老竹由乾溪上入浦口汎舟以歸得詩十首  其一", "paragraphs": ["參軍出郭匪幽尋，使者移文播德音。", "石蒜榆皮那得飽，刀耕火種豈能任。", "義倉政爾因饑發，賑歷茲焉遣吏臨。", "比屋故知難戶曉，分行聊得盡吾心。"]}