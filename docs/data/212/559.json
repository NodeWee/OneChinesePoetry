{"author": "魏了翁", "period": "宋", "type": "诗", "title": "瀘貢士二十人端平元年手書增郡國貢士員瀘增二人是歲貢于東西路轉運司者各二人以五月庚戌合寮吏宴于郡之正牙歌鹿鳴以遣之  其一", "paragraphs": ["皎日中天萬國明，恢恢賢路慶端平。", "月正元日下書詔，二十六人登姓名。", "西澤射陳狸首節，東廉歌奏鹿鳴聲。", "謬侯何幸身爲駕，要示周行玉女成。"]}