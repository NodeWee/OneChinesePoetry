{"author": "趙蕃", "period": "宋", "type": "诗", "title": "三月十七日以檄出行賑貸旬日而復反自州門至老竹自老竹至鵞口復回老竹由乾溪上入浦口汎舟以歸得詩十首  其一○", "paragraphs": ["世奇粵水與湘山，此地元居楚粵間。", "盡日覓詩終莫就，有時遊目不能還。", "驟來遥點雨初過，忽爾數峯雲自閒。", "遠碧近蒼元互映，淺青深綠更相關。"]}