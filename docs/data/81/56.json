{"author": "皇甫松", "period": "唐", "type": "诗", "title": "大隱賦附歌 一", "paragraphs": ["茫茫大块兮奫淪逶迤，生我至德兮其心孔殷，茫茫兮孰知其施？道之虛，維吾之廬；闤之隘，維吾之賓矣；道之謐，維吾之室；闤之囂，維吾之黨矣！杳乎徐乎，遼乎冥乎，維吾之娛矣！剛龍之蟠長雲兮夭矯蜿蜒，修鱗之喜橫海兮紛潾漩沿，遊神於六合之外兮希夷自然。"]}